1	91a	A	1	1	-	Siþen þe sege & þe assaut wat3 sesed at Troye,
2			1	1	-	Þe bor3 brittened & brent to bronde3 & aske3,
3			1	1	-	Þe tulk þat þe trammes of tresoun þer wro3t,
4			1	1	-	Wat3 tried for his tricherie, þe trewest on erthe;
5			1	1	-	Hit wat3 Ennias þe athel, & his highe kynde,
6			1	1	-	Þat siþen depreced prouinces, & patrounes bicome
7			1	1	-	Welne3e of al þe wele in þe west iles,
8		B	1	1	-	Fro riche Romulus to Rome ricchis hym swyþe,
9			1	1	-	With gret bobbaunce þat bur3e he biges vpon fyrst,
10			1	1	-	& neuenes hit his aune nome, as hit now hat;
11			1	1	-	Ticius to Tuskan [turnes,] & teldes bigynnes;
12			1	1	-	Langaberde in Lumbardie lyftes vp homes;
13		C	1	1	-	& fer ouer þe French flod Felix Brutus
14			1	1	-	On mony bonkkes ful brode Bretayn he sette3,
15			1	1	b	wyth wynne;
16		D	1	1	w	Where werre, & wrake, & wonder,
17			1	1	w	Bi syþe3 hat3 wont þer-inne,
18		E	1	1	w	& oft boþe blysse & blunder
19			1	1	w	Ful skete hat3 skyfted synne.
20			1	2	-	Ande quen þis Bretayn wat3 bigged bi þis burn rych,
21		A	1	2	-	Bolde bredden þer-inne, baret þat lofden,
22			1	2	-	In mony turned tyme tene þat wro3ten;
23			1	2	-	Mo ferlyes on þis folde han fallen here oft
24		B	1	2	-	Þen in any oþer þat I wot, syn þat ilk tyme.
25		C	1	2	-	Bot of alle þat here bult of Bretaygne kynges
26			1	2	-	Ay wat3 Arthur þe hendest; as I haf herde telle;
27	91b		1	2	-	For-þi an aunter in erde I attle to schawe,
28			1	2	-	Þat a selly in si3t summe men hit holden,
29			1	2	-	& an outtrage awenture of Arthure3 wondere3;
30		D	1	2	-	If 3e wyl lysten þis laye bot on littel quile,
31			1	2	-	I schal telle hit, as-tit, as I in toun herde,
32			1	2	b	with tonge;
33			1	2	w	As hit is stad & stoken,
34			1	2	w	In stori stif & stronge,
35			1	2	w	With lel letteres loken,
36			1	2	-	In londe so hat3 ben longe.
37		A	1	3	-	Þis kyng lay at Camylot vpon kryst-masse,
38			1	3	-	With mony luflych lorde, lede3 of þe best,
39		B	1	3	-	Rekenly of þe rounde table alle þo rich breþer,
40			1	3	-	With rych reuel ory3t, & rechles merþes;
41			1	3	-	Þer tournayed tulkes bi-tyme3 ful mony,
42			1	3	-	Iusted ful Iolilé þise gentyle kni3tes,
43			1	3	-	Syþen kayred to þe court, caroles to make.
44		C	1	3	-	For þer þe fest wat3 ilyche ful fiften dayes,
45			1	3	-	With alle þe mete & þe mirþe þat men couþe a-vyse;
46			1	3	-	Such glaumande gle glorious to here,
47			1	3	-	Dere dyn vp-on day, daunsyng on ny3tes,
48		D	1	3	-	Al wat3 hap vpon he3e in halle3 & chambre3,
49			1	3	-	With lorde3 & ladies, as leuest him þo3t;
50			1	3	-	With all þe wele of þe worlde þay woned þer samen,
51		E	1	3	-	Þe most kyd kny3te3 vnder kryste seluen,
52			1	3	-	& þe louelokkest ladies þat euer lif haden,
53			1	3	-	& he þe comlokest kyng þat þe court haldes;
54			1	3	-	For al wat3 þis fayre folk in her first age,
55			1	3	b	on sille;
56		F	1	3	w	Þe hapnest vnder heuen,
57			1	3	w	Kyng hy3est mon of wylle,
58			1	3	w	Hit were[1] now gret nye to neuen
59			1	3	w	So hardy a here on hille.
60		A	1	4	-	Wyle nw 3er wat3 so 3ep þat hit wat3 nwe cummen,
61			1	4	-	Þat day doubble on þe dece wat3 þe douth serued,
62			1	4	-	Fro þe kyng wat3 cummen with kny3tes in to þe halle,
63			1	4	-	Þe chauntre of þe chapel cheued to an ende;
64			1	4	-	Loude crye wat3 þer kest of clerke3 & oþer,
65	92		1	4	-	Nowel nayted o-newe, neuened ful ofte;
66			1	4	-	& syþen riche forth runnen to reche honde-selle,
67		B	1	4	-	3e3ed 3eres 3iftes on hi3, 3elde hem bi hond,
68			1	4	-	Debated busyly aboute þo giftes;
69			1	4	-	Ladies la3ed ful loude, þo3 þay lost haden,
70			1	4	-	& he þat wan wat3 not wrothe, þat may 3e wel trawe.
71		C	1	4	-	Alle þis mirþe þay maden to þe mete tyme;
72			1	4	-	When þay had waschen, worþyly þay wenten to sete,
73			1	4	-	Þe best burne ay abof, as hit best semed;
74		D	1	4	-	Whene Guenore ful gay, grayþed in þe myddes.
75			1	4	-	Dressed on þe dere des, dubbed al aboute,
76			1	4	-	Smal sendal bisides, a selure hir ouer
77			1	4	-	Of tryed Tolouse, of Tars tapites in-noghe,
78			1	4	-	Þat were enbrawded & beten wyth þe best gemmes,
79			1	4	-	Þat my3t be preued of prys wyth penyes to bye,
80			1	4	b	in daye;
81		E	1	4	w	Þe comlokest to discrye,
82			1	4	w	Þer glent with y3en gray,
83			1	4	w	A semloker þat euer he sy3e,
84			1	4	w	Soth mo3t no mon say.
85		A	1	5	-	Bot Arthure wolde not ete til al were serued,
86			1	5	-	He wat3 so Ioly of his Ioyfnes, & sum-quat child gered,
87			1	5	-	His lif liked hym ly3t, he louied þe lasse
88		B	1	5	-	Auþer to lenge lye, or to longe sitte,
89			1	5	-	So bi-sied him his 3onge blod & his brayn wylde;
90			1	5	-	& also anoþer maner meued him eke,
91			1	5	-	Þat he þur3 nobelay had nomen, ho wolde neuer ete
92			1	5	-	Vpon such a dere day, er hym deuised were
93		C	1	5	-	Of sum auenturus þyng an vncouþe tale,
94			1	5	-	Of sum mayn meruayle, þat he my3t trawe,
95			1	5	-	Of[1] alderes, of armes, of oþer auenturus,
96			1	5	-	Oþer sum segg hym bi-so3t of sum siker kny3t,
97			1	5	-	To Ioyne wyth hym in iustyng in Iopardé to lay,
98			1	5	-	Lede lif for lyf, leue vchon oþer,
99			1	5	-	As fortune wolde fulsun hom þe fayrer to haue.
100			1	5	-	Þis wat3 [þe] kynges countenaunce where he in court were,
101			1	5	-	At vch farand fest among his fre meny,
102	92b		1	5	b	in halle;
103		D	1	5	w	Þer-fore of face so fere.
104			1	5	w	He sti3tle3 stif in stalle,
105			1	5	w	Ful 3ep in þat nw 3ere,
106			1	5	w	Much mirthe he mas with alle.
107		A	1	6	-	Thus þer stondes in stale þe stif kyng his-seluen,
108			1	6	-	Talkkande bifore þe hy3e table of trifles ful hende
109		B	1	6	-	There gode Gawan wat3 grayþed, Gwenore bisyde
110		C	1	6	-	& Agrauayn a la dure mayn on þat oþer syde sittes
111			1	6	-	Boþe þe kynges sister sunes, & ful siker kni3tes;
112		D	1	6	-	Bischop Bawdewyn abof bi-gine3 þe table,
113		E	1	6	-	& Ywan, Vryn son, ette wit hym-seluen;
114			1	6	-	Þise were di3t on þe des, & derworþly serued,
115			1	6	-	& siþen mony siker segge at þe sidborde3.
116		F	1	6	-	Þen þe first cors come with crakkyng of trumpes,
117			1	6	-	Wyth mony baner ful bry3t, þat þer-bi henged,
118			1	6	-	Nwe nakryn noyse with þe noble pipes,
119			1	6	-	Wylde werbles & wy3t wakned lote,
120			1	6	-	Þat mony hert ful hi3e hef at her towches;
121		G	1	6	-	Dayntes dryuen þer-wyth of ful dere metes,
122			1	6	-	Foysoun of þe fresche, & on so fele disches,
123			1	6	-	Þat pine to fynde þe place þe peple bi-forne
124			1	6	-	For to sette þe syluener,[1] þat sere sewes halden,
125			1	6	b	on clothe;
126			1	6	w	Iche lede as he loued hym-selue
127			1	6	w	Þer laght with-outen loþe,
128		H	1	6	w	Ay two had disches twelue,
129		I	1	6	w	Good ber, & bry3t wyn boþe.
130		A	1	7	-	Now wyl I of hor seruise say yow no more,
131			1	7	-	For veh wy3e may wel wit no wont þat þer were;
132		B	1	7	-	An oþer noyse ful newe ne3ed biliue,
133			1	7	-	Þat þe lude my3t haf leue lif-lode to cach.
134			1	7	-	For vneþe wat3 þe noyce not a whyle sesed,
135			1	7	-	& þe fyrst cource in þe court kyndely serued,
136		C	1	7	-	Þer hales in at þe halle dor an aghlich mayster,
137			1	7	-	On þe most on þe molde on mesure hyghe;
138			1	7	-	Fro þe swyre to þe swange so sware & so þik,
139		D	1	7	-	& his lyndes & his lymes so longe & so grete,
140	93		1	7	-	Half etayn in erde I hope þat he were.
141		E	1	7	-	Bot mon most I algate mynn hym to bene,
142			1	7	-	& þat þe myriest in his muckel þat my3t ride;
143		F	1	7	-	For of bak & of brest al were his bodi sturne,
144		G	1	7	-	Bot his wombe & his wast were worthily smale,
145			1	7	-	& alle his fetures fol3ande, in forme þat he hade,
146			1	7	b	ful clene;
147			1	7	w	For wonder of his hwe men hade,
148			1	7	w	Set in his semblaunt sene;
149			1	7	w	He ferde as freke were fade,
150			1	7	w	& ouer-al enker grene.
151		A	1	8	-	Ande al grayþed in grene þis gome & his wedes,
152			1	8	-	A strayt cote ful stre3t, þat stek on his sides,
153			1	8	-	A mere mantile abof, mensked with-inne,
154			1	8	-	With pelure pured apert þe pane ful clene,
155			1	8	-	With blyþe blaunner ful bry3t, & his hod boþe,
156			1	8	-	Þat wat3 la3t fro his lokke3, & layde on his schulderes
157			1	8	-	Heme wel haled, hose of þat same grene,
158		B	1	8	-	Þat spenet on his sparlyr, & clene spures vnder,
159			1	8	-	Of bry3t golde, vpon silk bordes, barred ful ryche
160			1	8	-	& scholes vnder schankes, þere þe schalk rides;
161			1	8	-	& alle his vesture uerayly wat3 clene verdure,
162			1	8	-	Boþe þe barres of his belt & oþer blyþe stones,
163			1	8	-	Þat were richely rayled in his aray clene,
164		C	1	8	-	Aboutte hym-self & his sadel, vpon silk werke3,
165			1	8	-	Þat were to tor for to telle of tryfles þe halue,
166			1	8	-	Þat were enbrauded abof, wyth bryddes & fly3es,
167			1	8	-	With gay gaudi of grene, þe golde ay in myddes;
168			1	8	-	Þe pendauntes of his payttrure, þe proude cropure
169			1	8	-	His molaynes, & alle þe metail anamayld was þenne
170			1	8	-	Þe steropes þat he stod on, stayned of þe same,
171			1	8	-	& his arsoun3 al after, & his aþel sturtes,
172			1	8	-	Þat euer glemered[1] & glent al of grene stones.
173		D	1	8	-	Þe fole þat he ferkkes on, fyn of þat ilke,
174			1	8	b	sertayn;
175			1	8	w	A grene hors gret & þikke,
176		E	1	8	w	A stede ful stif to strayne,
177			1	8	w	In brawden brydel quik,
178	93b		1	8	w	To þe gome he wat3 ful gayn.
179		A	1	9	-	Wel gay wat3 þis gome gered in grene,
180			1	9	-	& þe here of his hed of his hors swete;
181			1	9	-	Fayre fannand fax vmbe-foldes his schulderes;
182		B	1	9	-	A much berd as[1] a busk ouer his brest henges,
183			1	9	-	Þat wyth his hi3lich here, þat of his hed reches,
184			1	9	-	Wat3 euesed al vmbe-torne, a-bof his elbowes,
185			1	9	-	Þat half his armes þer vnder were halched in þe wyse
186			1	9	-	Of a kynge3 capados, þat closes his swyre.
187		C	1	9	-	Þe mane of þat mayn hors much to hit lyke,
188			1	9	-	Wel cresped & cemmed wyth knottes ful mony,
189			1	9	-	Folden in wyth fildore aboute þe fayre grene,
190			1	9	-	Ay a herle of þe here, an oþer of golde;
191		D	1	9	-	Þe tayl & his toppyng twynnen of a sute,
192			1	9	-	& bounden boþe wyth a bande of a bry3t grene,
193			1	9	-	Dubbed wyth ful dere stone3, as þe dok lasted,
194			1	9	-	Syþen þrawen wyth a þwong a þwarle knot alofte,
195			1	9	-	Þer mony belle3 ful bry3t of brende golde rungen.
196		E	1	9	-	Such a fole vpon folde, ne freke þat hym rydes,
197			1	9	-	Wat3 neuer sene in þat sale wyth sy3t er þat tyme,
198			1	9	b	with y3e;
199			1	9	w	He loked as layt so ly3t,
200			1	9	w	So sayd al þat hym sy3e,
201		F	1	9	w	Hit semed as no mon my3t,
202			1	9	w	Vnder his dyntte3 dry3e.
203		A	1	10	-	Wheþer hade he no helme ne hawb[e]rgh nauþer,
204			1	10	-	Ne no pysan, ne no plate þat pented to armes,
205			1	10	-	Ne no schafte, ne no schelde, to schwne ne to smyte,
206		B	1	10	-	Bot in his on honde he hade a holyn bobbe,
207			1	10	-	Þat is grattest in grene, when greue3 ar bare,
208		C	1	10	-	& an ax in his oþer, a hoge & vn-mete,
209			1	10	-	A spetos sparþe to expoun in spelle quo-so my3t;
210			1	10	-	Þe hede of an eln3erde þe large lenkþe hade,
211			1	10	-	Þe grayn al of grene stele & of golde hewen,
212		D	1	10	-	Þe bit burnyst bry3t, with a brod egge,
213			1	10	-	As wel schapen to schere as scharp rasores;
214			1	10	-	Þe stele of a stif staf þe sturne hit bi-grypte,
215	94		1	10	-	Þat wat3 wounden wyth yrn to þe wande3 ende,
216		E	1	10	-	& al bigrauen with grene, in gracios[1] werkes;
217			1	10	-	A lace lapped aboute, þat louked at þe hede,
218			1	10	-	& so after þe halme halched ful ofte,
219			1	10	-	Wyth tryed tassele3 þerto tacched in-noghe,
220		F	1	10	-	On botoun3 of þe bry3t grene brayden ful ryche.
221			1	10	-	Þis haþel helde3 hym in, & þe halle entres,
222			1	10	-	Driuande to þe he3e dece, dut he no woþe,
223		G	1	10	-	Haylsed he neuer one, bot he3e he ouer loked.
224			1	10	-	Þe fyrst word þat he warp, "wher is," he sayd,
225		H	1	10	-	"Þe gouernour of þis gyng? gladly I wolde
226			1	10	-	Se þat segg in sy3t, & with hym self speke
227			1	10	b	raysoun."
228			1	10	w	To kny3te3 he kest his y3e,
229			1	10	w	& reled hym vp & doun,
230		I	1	10	w	He stemmed & con studie,
231			1	10	w	Quo walt þer most renoun.
232		A	1	11	-	Ther wat3 lokyng on lenþe, þe lude to be-holde,
233			1	11	-	For vch mon had meruayle quat hit mene my3t,
234			1	11	-	Þat a haþel & a horse my3t such a hwe lach,
235		B	1	11	-	As growe grene as þe gres & grener hit semed,
236			1	11	-	Þen grene aumayl on golde lowande bry3ter;
237			1	11	-	Al studied þat þer stod, & stalked hym nerre,
238		C	1	11	-	Wyth al þe wonder of þe worlde, what he worch schulde.
239			1	11	-	For fele sellye3 had þay sen, bot such neuer are,
240			1	11	-	For-þi for fantoum & fayry3e þe folk þere hit demed;
241		D	1	11	-	Þer-fore to answare wat3 ar3e mony aþel freke,
242			1	11	-	& al stouned at his steuen, & stonstil seten,
243		E	1	11	-	In a swoghe sylence þur3 þe sale riche
244			1	11	-	As al were slypped vpon slepe so slaked hor lote3
245			1	11	b	in hy3e;
246			1	11	w	I deme hit not al for doute,
247		F	1	11	w	Bot sum for cortaysye,
248			1	11	w	Bot let hym þat al schulde loute,
249			1	11	w	Cast vnto þat wy3e.
250		A	1	12	-	Þenn Arþour bifore þe hi3 dece þat auenture byholde3,
251			1	12	-	& rekenly hym reuerenced, for rad was he neuer,
252			1	12	-	& sayde, "wy3e, welcum iwys to þis place,
253	94b	B	1	12	-	Þe hede of þis ostel Arthour I hat,
254			1	12	-	Li3t luflych adoun, & lenge, I þe praye,
255			1	12	-	& quat so þy wylle is, we schal wyt after."
256		C	1	12	-	"Nay, as help me," quod þe haþel, "he þat on hy3e syttes,
257			1	12	-	To wone any quyle in þis won, hit wat3 not myn ernde;
258			1	12	-	Bot for þe los of þe lede is lyft vp so hy3e,
259			1	12	-	& þy bur3 & þy burnes best ar holden,
260			1	12	-	Stifest vnder stel-gere on stedes to ryde,
261		D	1	12	-	Þe wy3test & þe worþyest of þe worldes kynde,
262			1	12	-	Preue for to play wyth in oþer pure layke3;
263			1	12	-	& here is kydde cortaysye, as I haf herd carp,
264			1	12	-	& þat hat3 wayned me hider, I-wyis, at þis tyme.
265			1	12	-	e may be seker bi þis braunch þat I bere here,
266		E	1	12	-	Þat I passe as in pes, & no ply3t seche;
267			1	12	-	For had I founded in fere, in fe3tyng wyse,
268		F	1	12	-	I haue a hauberghe at home & a helme boþe,
269			1	12	-	A schelde, & a scharp spere, schinande bry3t,
270			1	12	-	Ande oþer weppenes to welde, I wene wel als,
271			1	12	-	Bot for I wolde no were, my wede3 ar softer.
272			1	12	-	Bot if þou be so bold as alle burne3 tellen,
273			1	12	-	Þou wyl grant me godly þe gomen þat I ask,
274			1	12	b	bi ry3t."
275		G	1	12	w	Arthour con onsware,
276			1	12	w	& sayd, "sir cortays kny3t,
277			1	12	w	If þou craue batayl bare,
278			1	12	w	Here fayle3 þou not to fy3t."
279		A	1	13	-	"Nay, frayst I no fy3t, in fayth I þe telle,
280		B	1	13	-	Hit arn aboute on þis bench bot berdle3 chylder;
281			1	13	-	If I were hasped in armes on a he3e stede,
282		C	1	13	-	Here is no mon me to mach, for my3te3 so[1] wayke.
283			1	13	-	For-þy I craue in þis court a crystmas gomen,
284		D	1	13	-	For hit is 3ol & nwe 3er, & here ar 3ep mony;
285			1	13	-	If any so hardy in þis hous holde3 hym-seluen,
286		E	1	13	-	Be so bolde in his blod, brayn in hys hede,
287			1	13	-	Þat dar stifly strike a strok for an oþer,
288			1	13	-	I schal gif hym of my gyft þys giserne ryche,
289		F	1	13	-	Þis ax, þat is heué in-nogh, to hondele as hym lykes,
290	95		1	13	-	& I schal bide þe fyrst bur, as bare as I sitte.
291			1	13	-	If any freke be so felle to fonde þat I telle,
292			1	13	-	Lepe ly3tly me to, & lach þis weppen,
293			1	13	-	I quit clayme hit for euer, kepe hit as his auen,
294		G	1	13	-	& I schal stonde hym a strok, stif on þis flet,
295			1	13	-	Elle3 þou wyl di3t me þe dom to dele hym an oþer,
296			1	13	w	barlay;
297			1	13	w	& 3et gif hym respite,
298		H	1	13	w	A twelmonyth & a day;--
299			1	13	w	Now hy3e, & let se tite
300			1	13	-	Dar any her-inne o3t say."
301		A	1	14	-	If he hem stowned vpon fyrst, stiller were þanne
302			1	14	-	Alle þe hered-men in halle, þe hy3 & þe lo3e;
303		B	1	14	-	Þe renk on his rounce hym ruched in his sadel,
304			1	14	-	& runisch-ly his rede y3en he reled aboute,
305		C	1	14	-	Bende his bresed bro3e3, bly-cande grene,
306		D	1	14	-	Wayued his berde for to wayte quo-so wolde ryse.
307			1	14	-	When non wolde kepe hym with carp he co3ed ful hy3e,
308			1	14	-	Ande rimed hym ful richley, & ry3t hym to speke:
309		E	1	14	-	"What, is þis Arþures hous," quod þe haþel þenne,
310			1	14	-	"Þat al þe rous rennes of, þur3 ryalmes so mony?
311			1	14	-	Where is now your sourquydrye & your conquestes,
312			1	14	-	Your gry[n]del-layk, & your greme, & your grete wordes?
313		F	1	14	-	Now is þe reuel & þe renoun of þe rounde table
314			1	14	-	Ouer-walt wyth a worde of on wy3es speche;
315			1	14	-	For al dares for drede, with-oute dynt schewed!"
316			1	14	-	Wyth þis he la3es so loude, þat þe lorde greued;
317		G	1	14	-	Þe blod schot for scham in-to his schyre face
318			1	14	b	& lere;
319		H	1	14	w	He wex as wroth as wynde,
320			1	14	w	So did alle þat þer were
321			1	14	w	Þe kyng as kene bi kynde,
322			1	14	w	Þen stod þat stif mon nere.
323		A	1	15	-	Ande sayde, "haþel, by heuen þyn askyng is nys,
324			1	15	-	& as þou foly hat3 frayst, fynde þe be-houes;
325			1	15	-	I know no gome þat is gast of þy grete wordes.
326			1	15	-	Gif me now þy geserne, vpon gode3 halue,
327			1	15	-	& I schal bayþen þy bone, þat þou boden habbes."
328	95b		1	15	-	Ly3tly lepe3 he hym to, & la3t at his honde;
329			1	15	-	Þen feersly þat oþer freke vpon fote ly3tis.
330		B	1	15	-	Now hat3 Arthure his axe, & þe halme grype3,
331			1	15	-	& sturnely sture3 hit aboute, þat stryke wyth hit þo3t.
332			1	15	-	Þe stif mon hym bifore stod vpon hy3t,
333			1	15	-	Herre þen ani in þe hous by þe hede & more;
334		C	1	15	-	Wyth sturne schere[1] þer he stod, he stroked his berde,
335			1	15	-	& wyth a countenaunce dry3e he dro3 doun his cote,
336			1	15	-	No more mate ne dismayd for hys mayn dinte3,
337			1	15	-	Þen any burne vpon bench hade bro3t hym to drynk
338			1	15	b	of wyne,
339		D	1	15	w	Gawan, þat sate bi þe quene,
340			1	15	w	To þe kyng he can enclyne,
341			1	15	w	"I be-seche now with sa3e3 sene,
342			1	15	w	Þis melly mot be myne."
343			1	16	-	"Wolde 3e, worþilych lorde," quod Gawan to þe kyng,
344		A	1	16	-	"Bid me bo3e fro þis benche, & stonde by yow þere,
345			1	16	-	Þat I wyth-oute vylanye my3t voyde þis table,
346			1	16	-	& þat my legge lady lyked not ille,
347			1	16	-	I wolde com to your counseyl, bifore your cort ryche.
348		B	1	16	-	For me þink hit not semly, as hit is soþ knawen,
349			1	16	-	Þer such an askyng is heuened so hy3e in your sale,
350			1	16	-	Þa33e 3our-self be talenttyf to take hit to your-seluen,
351		C	1	16	-	Whil mony so bolde yow aboute vpon bench sytten,
352			1	16	-	Þat vnder heuen, I hope, non ha3er er of wylle,
353			1	16	-	Ne better bodyes on bent, þer baret is rered;
354		D	1	16	-	I am þe wakkest, I wot, and of wyt feblest,
355			1	16	-	& lest lur of my lyf, quo laytes þe soþe,
356			1	16	-	Bot for as much as 3e ar myn em, I am only to prayse,
357			1	16	-	No bounté bot your blod I in my bodé knowe;
358			1	16	-	& syþen þis note is so nys, þat no3t hit yow falles,
359			1	16	-	& I haue frayned hit at yow fyrst, folde3 hit to me,
360			1	16	-	& if I carp not comlyly, let alle þis cort rych,
361			1	16	b	bout blame."
362		E	1	16	w	Ryche to-geder con roun,
363			1	16	w	& syþen þay redden alle same,
364			1	16	w	To ryd þe kyng wyth croun,
365			1	16	w	& gif Gawan þe game.
366	96		1	17	-	Þen comaunded þe kyng þe kny3t for to ryse;
367			1	17	-	& he ful radly vp ros, & ruchched hym fayre,
368		A	1	17	-	Kneled doun bifore þe kyng, & cache3 þat weppen;
369			1	17	-	& he luflyly hit hym laft, & lyfte vp his honde,
370			1	17	-	& gef hym godde3 blessyng, & gladly hym biddes
371		B	1	17	-	Þat his hert & his honde schulde hardi be boþe.
372			1	17	-	"Kepe þe cosyn," quod þe kyng, "þat þou on kyrf sette,
373			1	17	-	& if þou rede3 hym ry3t, redly I trowe,
374			1	17	-	Þat þou schal byden þe bur þat he schal bede after.
375			1	17	-	Gawan got3 to þe gome, with giserne in honde,
376			1	17	-	& he baldly hym byde3, he bayst neuer þe helder
377		C	1	17	-	Þen carppe3 to sir Gawan þe kny3t in þe grene,
378			1	17	-	"Refourme we oure for-wardes, er we fyrre passe.
379			1	17	-	Fyrst I eþe þe, haþel, how þat þou hattes,
380			1	17	-	Þat þou me telle truly, as I tryst may?"
381		D	1	17	-	"In god fayth," quod þe goode kny3t, "Gawan I hatte,
382			1	17	-	Þat bede þe þis buffet, quat-so bi-falle3 after,
383			1	17	-	& at þis tyme twelmonyth take at þe anoþer,
384			1	17	-	Wyth what weppen so[1] þou wylt, & wyth no wy3 elle3,
385			1	17	b	on lyue."
386			1	17	w	Þat oþer on-sware3 agayn,
387			1	17	w	"Sir Gawan, so mot I þryue,
388		E	1	17	w	As I am ferly fayn.
389			1	17	w	Þis dint þat þou schal dryue."
390		A	1	18	-	"Bigog," quod þe grene kny3t, "sir Gawan, melykes,
391			1	18	-	Þat I schal fange at þy fust þat I haf frayst here;
392			1	18	-	& þou hat3 redily rehersed, bi resoun ful trwe,
393			1	18	-	Clanly al þe couenaunt þat I þe kynge asked,
394			1	18	-	Saf þat þou schal siker me, segge, bi þi trawþe,
395			1	18	-	Þat þou schal seche me þi-self, where-so þou hopes
396			1	18	-	I may be funde vpon folde, & foch þe such wages
397		B	1	18	-	As þou deles me to day, bifore þis douþe ryche."
398		C	1	18	-	"Where schulde I wale þe," quod Gauan, "where is þy place?
399			1	18	-	I wot neuer where þou wonyes, bi hym þat me wro3t,
400			1	18	-	Ne I know not þe, kny3t, þy cort, ne þi name.
401		D	1	18	-	Bot teche me truly þer-to, & telle me howe þou hattes,
402			1	18	-	& I schal ware alle my wyt to wynne me þeder,
403	96b		1	18	-	& þat I swere þe for soþe, & by my seker traweþ."
404			1	18	-	"Þat is in-nogh in nwe 3er, hit nedes no more,"
405			1	18	-	Quod þe gome in þe grene to Gawan þe hende,
406		E	1	18	-	"3if I þe telle trwly, quen I þe tape haue,
407			1	18	-	& þou me smoþely hat3 smyten, smartly I þe teche
408			1	18	-	Of my hous, & my home, & myn owen nome,
409			1	18	-	Þen may þou frayst my fare, & forwarde3 holde,
410		F	1	18	-	& if I spende no speche, þenne spede3 þou þe better,
411			1	18	-	For þou may leng in þy londe, & layt no fyrre,
412			1	18	b	bot slokes;
413		G	1	18	w	Ta now þy grymme tole to þe,
414			1	18	w	& let se how þou cnoke3."
415			1	18	w	"Gladly sir, for soþe,"
416			1	18	-	Quod Gawan; his ax he strokes.
417		A	1	19	-	The grene kny3t vpon grounde grayþely hym dresses,
418			1	19	-	A littel lut with þe hede, þe lere he discouere3,
419		B	1	19	-	His longe louelych lokke3 he layd ouer his croun.
420			1	19	-	Let þe naked nec to þe note schewe.
421			1	19	-	Gauan gripped to his ax, & gederes hit on hy3t,
422			1	19	-	Þe kay fot on þe folde he be-fore sette,
423		C	1	19	-	Let hit doun ly3tly ly3t on þe naked,
424			1	19	-	Þat þe scharp of þe schalk schyndered þe bones,
425		D	1	19	-	& schrank þur3 þe schyire grece, & scade hit in twynne,
426			1	19	-	Þat þe bit of þe broun stel bot on þe grounde.
427		E	1	19	-	Þe fayre hede fro þe halce hit [felle] to þe erþe,
428		F	1	19	-	Þat fele hit foyned wyth her fete, þere hit forth roled;
429			1	19	-	Þe blod brayd fro þe body, þat blykked on þe grene;
430		G	1	19	-	& nawþer faltered ne fel þe freke neuer þe helder,
431			1	19	-	Bot styþly he start forth vpon styf schonkes,
432		H	1	19	-	& ru[n]yschly he ra3t out, þere as renkke3 stoden,
433			1	19	-	La3t to his lufly hed, & lyft hit vp sone;
434			1	19	-	& syþen bo3e3 to his blonk, þe brydel he cachche3,
435		I	1	19	-	Steppe3 in to stel bawe & stryde3 alofte,
436		J	1	19	-	& his hede by þe here in his honde halde3;
437			1	19	-	& as sadly þe segge hym in his sadel sette,
438			1	19	-	As non vnhap had hym ayled, þa3 hedle3 he[1] we[re],
439			1	19	b	in stedde;
440		K	1	19	w	He brayde his bluk[2] aboute,
441	97		1	19	w	Þat vgly bodi þat bledde,
442			1	19	w	Moni on of hym had doute,
443			1	19	w	Bi þat his resoun3 were redde.
444			1	20	-	For þe hede in his honde he halde3 vp euen,
445		A	1	20	-	To-ward þe derrest on þe dece he dresse3 þe face,
446			1	20	-	& hit lyfte vp þe y3e-lydde3, & loked ful brode,
447		B	1	20	-	& meled þus much with his muthe, as 3e may now here.
448			1	20	-	"Loke, Gawan, þou be grayþe to go as þou hette3,
449			1	20	-	& layte as lelly til þou me, lude, fynde,
450		C	1	20	-	As þou hat3 hette in þis halle, herande þise kny3tes;
451		D	1	20	-	To þe grene chapel þou chose, I charge þe to fotte,
452			1	20	-	Such a dunt as þou hat3 dalt disserued þou habbe3,
453		E	1	20	-	To be 3ederly 3olden on nw 3eres morn;
454			1	20	-	Þe kny3t of þe grene chapel men knowen me mony;
455		F	1	20	-	For-þi me forto fynde if þou frayste3, fayle3 þou neuer,
456		G	1	20	-	Þer-fore com, oþer recreaunt be calde þe be-houeus."
457			1	20	-	With a runisch rout þe rayne3 he torne3,
458		H	1	20	-	Halled out at þe hal-dor, his hed in his hande,
459			1	20	-	Þat þe fyr of þe flynt fla3e fro fole houes.
460			1	20	-	To quat kyth he be-com, knwe non þere,
461			1	20	-	Neuermore þen þay wyste fram queþen. he wat3 wonnen;
462			1	20	b	what þenne?
463			1	20	w	Þe kyng & Gawen þare,
464		I	1	20	w	At þat grene þay la3e & grenne,
465			1	20	w	et breued wat3 hit ful bare,
466			1	20	w	A meruayl among þo menne.
467		A	1	21	-	Þa3 Arþer þe hende kyng at hert hade wonder,
468			1	21	-	He let no semblaunt be sene, bot sayde ful hy3e
469			1	21	-	To þe comlych quene, wyth cortays speche,
470		B	1	21	-	"Dere dame, to day demay yow neuer;
471			1	21	-	Wel by-commes such craft vpon cristmasse,
472			1	21	-	Laykyng of enterlude3, to la3e & to syng.
473			1	21	-	Among þise, kynde caroles of kny3te3 & ladye3;
474		C	1	21	-	Neuer-þe-lece to my mete I may me wel dres,
475			1	21	-	For I haf sen a selly, I may not for-sake."
476			1	21	-	He glent vpon sir Gawen, & gaynly he sayde,
477		D	1	21	-	"Now sir, heng vp þyn ax, þat hat3 in-nogh hewen."
478	97b		1	21	-	& hit wat3 don abof þe dece, on doser to henge,
479			1	21	-	Þer alle men for meruayl my3t on hit loke,
480			1	21	-	& bi trwe tytel þer-of to telle þe wonder.
481		E	1	21	-	Þenne þay bo3ed to a borde þise burnes to-geder,
482			1	21	-	Þe kyng & þe gode kny3t, & kene men hem serued
483			1	21	-	Of alle dayntye3 double, as derrest my3t falle,
484			1	21	-	Wyth alle maner of mete & mynstralcie boþe;
485			1	21	-	Wyth wele walt þay þat day, til worþed an ende,
486			1	21	b	in londe.
487		F	1	21	w	Now þenk wel, sir Gawan,
488			1	21	w	For woþe þat þou ne wonde,
489			1	21	w	Þis auenture forto frayn,
490			1	21	w	Þat þou hat3 tan on honde.
491		A	2	1	-	This hanselle hat3 Arthur of auenturus on fyrst,
492			2	1	-	In 3onge 3er, for he 3erned 3elpyng to here,
493			2	1	-	Tha3 hym worde3 were wane, when þay to sete wenten;
494			2	1	-	Now ar þay stoken of sturne werk staf-ful her hond.
495			2	1	-	Gawan wat3 glad to be-gynne þose gomne3 in halle,
496			2	1	-	Bot þa3 þe ende be heuy, haf 3e no wonder;
497			2	1	-	For þa3 men ben mery in mynde, quen þay han mayn drynk,
498		B	2	1	-	A 3ere 3ernes ful 3erne, & 3elde3 neuer lyke,
499			2	1	-	Þe forme to þe fynisment folde3 ful selden.
500			2	1	-	For-þi þis 3ol ouer-3ede, & þe 3ere after,
501			2	1	-	& vche sesoun serlepes sued after oþer;
502		C	2	1	-	After crysten-masse com þe crabbed lentoun,
503			2	1	-	Þat frayste3 flesch wyth þe fysche & fode more symple
504			2	1	-	Bot þenne þe weder of þe worlde wyth wynter hit þrepe3,
505		D	2	1	-	Colde clenge3 adoun, cloude3 vp-lyften,
506			2	1	-	Schyre schede3 þe rayn in schowre3 ful warme,
507			2	1	-	Falle3 vpon fayre flat, flowre3 þere schewen,
508		E	2	1	-	Boþe grounde3 & þe greue3 grene ar her wede3,
509		F	2	1	-	Brydde3 busken to bylde, & bremlych syngen,
510		G	2	1	-	For solace of þe softe somer þat sues þer after,
511			2	1	b	bi bonk;
512		H	2	1	w	& blossume3 bolne to blowe,
513			2	1	w	Bi rawe3 rych & ronk,
514		I	2	1	w	Þen note3 noble in-no3e,
515	98		2	1	w	Ar herde in wod so wlonk.
516		A	2	2	-	After þe sesoun of somer wyth þe soft wynde3,
517			2	2	-	Quen 3eferus syfle3 hym-self on sede3 & erbe3,
518		B	2	2	-	Wela-wynne is þe wort þat woxes þer-oute.
519			2	2	-	When þe donkande dewe drope3 of þe leue3,
520			2	2	-	To bide a blysful blusch of þe bry3t sunne.
521		C	2	2	-	Bot þen hy3es heruest, & hardenes hym sone.
522			2	2	-	Warne3 hym for þe wynter to wax ful rype;
523		D	2	2	-	He dryues wyth dro3t þe dust for to ryse.
524			2	2	-	Fro þe face of þe folde to fly3e ful hy3e;
525			2	2	-	Wroþe wynde of þe welkyn wrastele3 with þe sunne,
526		E	2	2	-	Þe leue3 lancen fro þe lynde, & ly3ten on þe grounde,
527		F	2	2	-	& al grayes þe gres, þat grene wat3 ere;
528			2	2	-	Þenne al rype3 & rote3 þat ros vpon fyrst,
529			2	2	-	& þus 3irne3 þe 3ere in 3isterdaye3 mony,
530		G	2	2	-	& wynter wynde3 a3ayn, as þe worlde aske3
531			2	2	b	no sage.
532			2	2	w	Til me3el-mas mone,
533			2	2	w	Wat3 cumen wyth wynter wage;
534		H	2	2	w	Þen þenkke3 Gawan ful sone,
535			2	2	w	Of his anious uyage.
536		A	2	3	-	3et quyl al-hal-day with Arþer he lenges,
537			2	3	-	& he made a fare on þat fest, for þe freke3 sake,
538			2	3	-	With much reuel & ryche of þe rounde table;
539			2	3	-	Kny3te3 ful cortays & comlych ladies,
540			2	3	-	Al for luf of þat lede in longynge þay were,
541			2	3	-	Bot neuer-þe-lece ne þe later þay neuened bot merþe,
542			2	3	-	Mony ioyle3 for þat ientyle iape3 þer maden.
543		B	2	3	-	For aftter mete, with mournyng he mele3 to his eme,
544			2	3	-	& speke3 of his passage, & pertly he sayde,
545		C	2	3	-	"Now, lege lorde of my lyf, leue I yow ask;
546			2	3	-	e knowe þe cost of þis cace, kepe I no more
547			2	3	-	To telle yow tene3 þer-of neuer bot trifel;
548		D	2	3	-	Bot I am boun to þe bur barely to morne,
549			2	3	-	To sech þe gome of þe grene, as god wyl me wysse."
550			2	3	-	Þenne þe best of þe bur3 bo3ed to-geder,
551			2	3	-	Aywan, & Errik, & oþer ful mony,
552	98b		2	3	-	Sir Doddinaual de Sauage, þe duk of Clarence,
553			2	3	-	Launcelot, & Lyonel, & Lucan þe gode,
554			2	3	-	Sir Boos, & sir Byduer, big men boþe,
555		E	2	3	-	& mony oþer menskful, with Mador de la Port.
556			2	3	-	Alle þis compayny of court com þe kyng nerre,
557			2	3	-	For to counseyl þe kny3t, with care at her hert;
558		F	2	3	-	Þere wat3 much derue[1] doel driuen in þe sale,
559			2	3	-	Þat so worthe as Wawan schulde wende on þat ernde,
560			2	3	-	To dry3e a delful dynt, & dele no more
561			2	3	b	wyth bronde.
562			2	3	w	Þe kny3t mad ay god chere,
563			2	3	w	& sayde, "quat schuld I wonde,
564		G	2	3	w	Of destines derf & dere,
565			2	3	w	What may mon do bot fonde?"
566		A	2	4	-	He dowelle3 þer al þat day, and dresse3 on þe morn,
567			2	4	-	Aske3 erly hys arme3, & alle were þay bro3t
568		B	2	4	-	Fyrst a tule tapit, ty3t ouer þe flet,
569			2	4	-	& miche wat3 þe gyld gere þat glent þer alofte;
570		C	2	4	-	Þe stif mon steppe3 þeron, & þe stel hondole3,
571		D	2	4	-	Dubbed in a dublet of a dere tars,
572			2	4	-	& syþen a crafty capados, closed aloft,
573			2	4	-	Þat wyth a bry3t blaunner was bounden with-inne;
574		E	2	4	-	Þenne set þay þe sabatoun3 vpon þe segge fote3,
575			2	4	-	His lege3 lapped in stel with luflych greue3,
576			2	4	-	With polayne3 piched þer-to, policed ful clene,
577			2	4	-	Aboute his kne3 knaged wyth knote3 of golde;
578		F	2	4	-	Queme quyssewes þen, þat coyntlych closed
579			2	4	-	His thik þrawen þy3e3 with þwonges to-tachched;
580		G	2	4	-	& syþen þe brawden bryne of bry3t stel rynge3,
581			2	4	-	Vmbe-weued þat wy3, vpon wlonk stuffe;
582		H	2	4	-	& wel bornyst brace vpon his boþe armes,
583			2	4	-	With gode cowters & gay, & gloue3 of plate,
584			2	4	-	& alle þe godlych gere þat hym gayn schulde
585			2	4	b	Þat tyde;
586		I	2	4	w	Wyth ryche cote armure,
587		J	2	4	w	His gold spore3 spend with pryde,
588		K	2	4	w	Gurde wyth a bront ful sure,
589			2	4	w	With silk sayn vmbe his syde.
590	99a	A	2	5	-	When he wat3 hasped in armes, his harnays wat3 ryche,
591			2	5	-	Þe lest lachet ou[þ]er loupe lemed of golde;
592			2	5	-	So harnayst as he wat3 he herkne3 his masse,
593			2	5	-	Offred & honoured at þe he3e auter;
594		B	2	5	-	Syþen he come3 to þe kyng & to his cort fere3,
595			2	5	-	Lache3 lufly his leue at lorde3 & ladye3;
596			2	5	-	& þay hym kyst & conueyed, bikende hym to kryst.
597		C	2	5	-	Bi þat wat3 Gryngolet grayth, & gurde with a sadel,
598			2	5	-	Þat glemed ful gayly with mony golde frenges,
599			2	5	-	Ay quere naylet ful nwe for þat note ryched;
600			2	5	-	Þe brydel barred aboute, with bry3t golde bounden;
601		D	2	5	-	Þe apparayl of þe payttrure, & of þe proude skyrte3,
602			2	5	-	Þe cropore, & þe couertor, acorded wyth þe arsoune3;
603			2	5	-	& al wat3 rayled on red ryche golde nayle3,
604			2	5	-	Þat al glytered & glent as glem of þe sunne.
605		E	2	5	-	Þenne hentes he þe holme, & hastily hit kysses,
606			2	5	-	Þat wat3 stapled stifly, & stoffed wyth-inne:
607			2	5	-	Hit wat3 hy3e on his hede, hasped bihynde,
608		F	2	5	-	Wyth a ly3tli vrysoun ouer þe auentayle,
609		G	2	5	-	Enbrawden & bounden wyth þe best gemme3,
610			2	5	-	On brode sylkyn borde, & brydde3 on seme3,
611			2	5	-	As papiaye3 paynted pernyng bitwene,
612			2	5	-	Tortors & trulofe3 entayled so þyk,
613			2	5	-	As mony burde þer aboute had ben seuen wynter
614			2	5	b	in toune;
615		H	2	5	w	Þe cercle wat3 more o prys,
616			2	5	w	Þat vmbe-clypped hys croun,
617			2	5	w	Of diamaunte3 a deuys,
618			2	5	w	Þat boþe were bry3t & broun.
619		A	2	6	-	Then þay schewed hym þe schelde, þat was of schyr goule3,
620			2	6	-	Wyth þe pentangel de-paynt of pure golde hwe3;
621			2	6	-	He brayde3 hit by þe baude-ryk, aboute þe hals kestes,
622			2	6	-	Þat bisemed þe segge semlyly fayre.
623		B	2	6	-	& quy þe pentangel apende3 to þat prynce noble,
624			2	6	-	I am in tent yow to telle, þof tary hyt me schulde;
625			2	6	-	Hit is a syngne þat Salamon set sum-quyle,
626			2	6	-	In bytoknyng of trawþe, bi tytle þat hit habbe3,
627	99b		2	6	-	For hit is a figure þat halde3 fyue poynte3,
628			2	6	-	& vche lyne vmbe-lappe3 & louke3 in oþer,
629		C	2	6	-	& ay quere hit is endele3,[1] & Englych hit callen
630			2	6	-	Ouer-al, as I here, þe endeles knot.
631			2	6	-	For-þy hit acorde3 to þis kny3t, & to his cler arme3,
632			2	6	-	For ay faythful in fyue & sere fyue syþe3,
633		D	2	6	-	Gawan wat3 for gode knawen, & as golde pured,
634			2	6	-	Voyded of vche vylany, wyth vertue3[2] ennourned
635			2	6	b	in mote;
636			2	6	w	For-þy þe pen-tangel nwe
637			2	6	w	He ber in schelde & cote,
638		E	2	6	w	As tulk of tale most trwe,
639			2	6	w	& gentylest kny3t of lote.
640		A	2	7	-	Fyrst he wat3 funden fautle3 in his fyue wytte3,
641			2	7	-	& efte fayled neuer þe freke in his fyue fyngres,
642		B	2	7	-	& alle his afyaunce vpon folde wat3 in þe fyue wounde3
643			2	7	-	Þat Cryst ka3t on þe croys, as þe crede telle3;
644			2	7	-	& quere-so-euer þys mon in melly wat3 stad,
645			2	7	-	His þro þo3t wat3 in þat, þur3 alle oþer þynge3,
646			2	7	-	Þat alle his forsnes he fong at þe fyue ioye3,
647			2	7	-	Þat þe hende heuen quene had of hir chylde;
648			2	7	-	At þis cause þe kny3t comlyche hade
649		C	2	7	-	In þe more half of his schelde hir ymage depaynted,
650			2	7	-	Þat quen he blusched þerto, his belde neuer payred.
651			2	7	-	Þe fyrst[1] fyue þat I finde þat þe frek vsed,
652			2	7	-	Wat3 fraunchyse, & fela3schyp for-be[2] al þyng;
653		D	2	7	-	His clannes & his cortaysye croked were neuer,
654			2	7	-	& pite, þat passe3 alle poynte3, þyse pure fyue
655			2	7	-	Were harder happed on þat haþel þen on any oþer.
656			2	7	-	Now alle þese fyue syþe3, forsoþe, were fetled on þis kny3t,
657			2	7	-	& vchone halched in oþer, þat non ende hade,
658			2	7	-	& fyched vpon fyue poynte3, þat fayld neuer,
659			2	7	-	Ne samned neuer in no syde, ne sundred nouþ[er],
660			2	7	-	With-outen ende at any noke [a]i quere fynde,
661			2	7	-	Where-euer þe gomen bygan, or glod to an ende.
662		E	2	7	-	Þer-fore on his schene schelde schapen wat3 þe knot,
663			2	7	-	Þus alle wyth red golde vpon rede gowle3,
664	100		2	7	-	Þat is þe pure pentaungel wyth þe peple called,
665			2	7	b	with lore.
666			2	7	w	Now grayþed is Gawan gay,
667		F	2	7	w	& la3t his launce ry3t þore,
668			2	7	w	& gef hem alle goud day,
669			2	7	w	He wende for euer more.
670		A	2	8	-	He sperred þe sted with þe spure3, & sprong on his way,
671			2	8	-	So stif þat þe ston fyr stroke out þer-after;
672		B	2	8	-	Al þat se3 þat semly syked in hert,
673			2	8	-	& sayde soþly al same segges til oþer,
674			2	8	-	Carande for þat comly, "bi Kryst, hit is scaþe,
675			2	8	-	Þat þou, leude, schal be lost, þat art of lyf noble!
676		C	2	8	-	To fynde hys fere vpon folde, in fayth is not eþe;
677			2	8	-	Warloker to haf wro3t had more wyt bene,
678			2	8	-	& haf dy3t 3onder dere a duk to haue worþed;
679		D	2	8	-	A lowande leder of lede3 in londe hym wel seme3,
680			2	8	-	& so had better haf ben þen britned to no3t,
681		E	2	8	-	Hadet wyth an aluisch mon, for angarde3 pryde.
682			2	8	-	Who knew euer any kyng such counsel to take,
683			2	8	-	As kny3te3 in caueloun3 on cryst-masse gomne3!"
684		F	2	8	-	Wel much wat3 þe warme water þat waltered of y3en,
685			2	8	-	When þat semly syre so3t fro þo wone3
686			2	8	b	þat[1] daye;
687			2	8	w	He made non abode,
688			2	8	w	Bot wy3tly went hys way,
689		G	2	8	w	Mony wylsum way he rode,
690			2	8	w	Þe bok as I herde say.
691		A	2	9	-	Now ride3 þis renk þur3 þe ryalme of Logres,
692			2	9	-	Sir Gauan on Gode3 halue, þa3 hym no gomen þo3t;
693			2	9	-	Oft, leudle3 alone, he lenge3 on ny3te3,
694			2	9	-	Þer he fonde no3t hym byfore þe fare þat he lyked;
695		B	2	9	-	Hade he no fere bot his fole, bi frythe3 & doune3,
696			2	9	-	Ne no gome bot God, bi gate wyth to karp,
697		C	2	9	-	Til þat he ne3ed ful noghe[1] in to þe Norþe Wale3;
698			2	9	-	Alle þe iles of Anglesay on lyft half he halde3,
699			2	9	-	& fare3 ouer þe forde3 by þe for-londe3,
700		D	2	9	-	Ouer at þe Holy-Hede, til he hade eft bonk
701			2	9	-	In þe wyldrenesse of Wyrale; wonde þer bot lyte
702	100b	E	2	9	-	Þat auþer God oþer gome wyth goud hert louied.
703			2	9	-	& ay he frayned, as he ferde, at freke3 þat he met,
704		F	2	9	-	If þay hade herde any karp of a kny3t grene,
705			2	9	-	In any grounde þer-aboute, of þe grene chapel;[2]
706			2	9	-	& al nykked hym wyth nay, þat neuer in her lyue
707		G	2	9	-	Þay se3e neuer no segge þat wat3 of suche hwe3
708			2	9	b	of grene.
709			2	9	w	Þe kny3t tok gates straunge,
710			2	9	w	In mony a bonk vnbene,
711		H	2	9	w	His cher ful oft con chaunge,
712			2	9	-	Þat chapel er he my3t sene.
713		A	2	10	-	Mony klyf he ouer-clambe in contraye3 straunge,
714			2	10	-	Fer floten fro his frende3 fremedly he ryde3;
715		B	2	10	-	At vche warþe oþer water þer þe wy3e passed,
716			2	10	-	He fonde a foo hym byfore, bot ferly hit were,
717			2	10	-	& þat so foule & so felle, þat fe3t hym by-hode;
718		C	2	10	-	So mony meruayl hi mount þer þe mon fynde3,
719			2	10	-	Hit were to tore for to telle of þe tenþe dole.
720		D	2	10	-	Sumwhyle wyth worme3 he werre3, & with wolues als,
721			2	10	-	Sumwhyle wyth wodwos, þat woned in þe knarre3,
722		E	2	10	-	Boþe wyth bulle3 & bere3, & bore3 oþer-quyle,
723			2	10	-	& etayne3, þat hym a-nelede, of þe he3e felle;
724		F	2	10	-	Nade he ben du3ty & dry3e, & dry3tyn had serued,
725			2	10	-	Douteles he hade ben ded, & dreped ful ofte.
726		G	2	10	-	For werre wrathed hym not so much, þat wynter was wors,
727			2	10	-	When þe colde cler water fro þe cloude3 schadden,
728			2	10	-	& fres er hit falle my3t to þe fale erþe;
729			2	10	-	Ner slayn wyth þe slete he sleped in his yrnes,
730			2	10	-	Mo ny3te3 þen in-noghe in naked rokke3,
731			2	10	-	Þer as claterande fro þe crest þe colde borne renne3,
732			2	10	-	& henged he3e ouer his hede in hard ÿsse-ikkles.
733		H	2	10	-	Þus in peryl, & payne, & plytes ful harde,
734			2	10	-	Bi contray carye3 þis kny3t, tyl kryst-masse euen,
735			2	10	b	al one;
736			2	10	w	Þe kny3t wel þat tyde,
737		I	2	10	w	To Mary made his mone.
738			2	10	w	Þat ho hym red to ryde,
739	101		2	10	w	& wysse hym to sum wone.
740		A	2	11	-	Bi a mounte on þe morne meryly he rydes,
741			2	11	-	Into a forest ful dep, þat ferly wat3 wylde,
742			2	11	-	Hi3e hille3 on vche a halue, & holt wode3 vnder,
743		B	2	11	-	Of hore oke3 fill hoge a hundreth to-geder;
744			2	11	-	Þe hasel & þe ha3-þorne were harled al samen,
745			2	11	-	With ro3e raged mosse rayled ay-where,
746		C	2	11	-	With mony brydde3 vnblyþe vpon bare twyges,
747			2	11	-	Þat pitosly þer piped for pyne of þe colde.
748			2	11	-	Þe gome vpon Gryngolet glyde3 hem vnder,
749		D	2	11	-	Þur3 mony misy & myre, mon al hym one,
750			2	11	-	Carande for his costes, lest he ne keuer schulde,
751			2	11	-	To se þe seruy[1] of þat syre, þat on þat self ny3t
752			2	11	-	Of a burde wat3 borne, oure baret to quelle;
753		E	2	11	-	& þerfore sykyng he sayde, "I be-seche þe, lorde,
754			2	11	-	& Mary, þat is myldest moder so dere.
755			2	11	-	Of sum herber, þer he3ly I my3t here masse.
756			2	11	-	Ande þy matyne3 to-morne, mekely I ask,
757			2	11	-	& þer-to prestly I pray my pater & aue,
758			2	11	b	& crede."
759			2	11	w	He rode in his prayere,
760			2	11	w	& cryed for his mysdede,
761		F	2	11	w	He sayned hym in syþes sere,
762			2	11	w	& sayde "cros Kryst me spede!"
763		A	2	12	-	Nade he sayned hym-self, segge, bot þrye,
764			2	12	-	Er he wat3 war in þe wod of a won in a mote.
765		B	2	12	-	Abof a launde, on a lawe, loken vnder bo3e3,
766			2	12	-	Of mony borelych bole, aboute bi þe diches;
767		C	2	12	-	A castel þe comlokest þat euer kny3t a3te,
768			2	12	-	Pyched on a prayere, a park al aboute,
769			2	12	-	With a pyked palays, pyned ful þik,
770			2	12	-	Þat vmbe-te3e mony tre mo þen two myle.
771			2	12	-	Þat holde on þat on syde þe haþel auysed,
772		D	2	12	-	As hit schemered & schon þur3 þe schyre oke3;
773			2	12	-	Þenne hat3 he hendly of his helme, & he3ly he þonke3
774			2	12	-	Iesus & say[nt] Gilyan, þat gentyle ar boþe,
775	101b		2	12	-	Þat cortaysly hade hym kydde, & his cry herkened.
776			2	12	-	"Now bone hostel," coþe þe burne, "I be-seche yow 3ette!"
777			2	12	-	Þenne gedere3 he to Gryngolet with þe gilt hele3,
778		E	2	12	-	& he ful chauncely hat3 chosen to þe chef gate,
779			2	12	-	Þat bro3t bremly þe burne to þe bryge ende,
780			2	12	b	in haste;
781		F	2	12	w	Þe bryge wat3 breme vp-brayde,
782			2	12	w	Þe 3ate3 wer stoken faste,
783			2	12	w	Þe walle3 were wel arayed,
784			2	12	-	Hit dut no wynde3 blaste.
785		A	2	13	-	Þe burne bode on bonk, þat on blonk houed,
786			2	13	-	Of þe depe double dich þat drof to þe place,
787			2	13	-	Þe walle wod in þe water wonderly depe,
788		B	2	13	-	Ande eft a ful huge he3t hit haled vpon lofte,
789			2	13	-	Of harde hewen ston vp to þe table3,
790		C	2	13	-	Enbaned vnder þe abataylment, in þe best lawe;
791			2	13	-	& syþen garyte3 ful gaye gered bi-twene,
792			2	13	-	Wyth mony luflych loupe, þat louked ful clene;
793			2	13	-	A better barbican þat burne blusched vpon neuer;
794			2	13	-	& innermore he be-helde þat halle ful hy3e,
795		D	2	13	-	Towre telded bytwene trochet ful þik,
796			2	13	-	Fayre fylyole3 þat fy3ed, & ferlyly long,
797		E	2	13	-	With coruon coprounes, craftyly sle3e;
798			2	13	-	Chalk whyt chymnees þer ches he in-no3e,
799			2	13	-	Vpon bastel roue3, þat blenked ful quyte;
800			2	13	-	So mony pynakle payntet wat3 poudred ay quere,
801			2	13	-	Among þe castel carnele3, clambred so þik,
802			2	13	-	Þat pared out of papure purely hit semed.
803		F	2	13	-	Þe fre freke on þe fole hit fayr in-n[o]ghe þo3t,
804			2	13	-	If he my3t keuer to com þe cloyster wyth-inne,
805			2	13	-	To herber in þat hostel, whyl halyday lested
806			2	13	b	auinant;
807		G	2	13	w	He calde, & sone þer com
808			2	13	w	A porter pure plesaunt,
809			2	13	w	On þe wal his ernd he nome,
810			2	13	w	& haylsed þe kny3t erraunt.
811		A	2	14	-	"Gode sir," quod Gawan, "wolde3 þou go myn ernde,
812			2	14	-	To þe he3 lorde of þis hous, herber to craue?"
813	102		2	14	-	"3e, Peter," quod þe porter, "& purely I trowe,[1]
814		B	2	14	-	Þat 3e be, wy3e, welcum to won quyle yow lyke3."
815			2	14	-	Þen 3ede þat wy3e a3ayn awyþe,
816			2	14	-	& folke frely hym wyth, to fonge þe kny3t;
817		C	2	14	-	Þay let doun þe grete dra3t, & derely out 3eden,
818			2	14	-	& kneled doun on her knes vpon þe colde erþe,
819			2	14	-	To welcum þis ilk wy3, as worþy hom þo3t;
820		D	2	14	-	Þay 3olden hym þe brode 3ate, 3arked vp wyde,
821			2	14	-	& he hem raysed rekenly, & rod ouer þe brygge;
822			2	14	-	Sere segge3 hym sesed by sadel, quel[2] he ly3t,
823		E	2	14	-	& syþen stabeled his stede stif men in-no3e.
824		F	2	14	-	Kny3te3 & swyere3 comen doun þenne,
825			2	14	-	For to bryng þis burne[3] wyth blys in-to halle;
826		G	2	14	-	Quen he hef vp his helme, þer hi3ed in-noghe
827			2	14	-	For to hent hit at his honde, þe hende to seruen,
828			2	14	-	His bronde & his blasoun boþe þay token.
829			2	14	-	Þen haylsed he ful hendly þo haþele3 vch one,
830			2	14	-	& mony proud mon þer presed, þat prynce to honour;
831			2	14	-	Alle hasped in his he3 wede to halle þay hym wonnen,
832			2	14	-	Þer fayre fyre vpon flet fersly brenned.
833		H	2	14	-	Þenne þe lorde of þe lede loute3 fro his chambre,
834			2	14	-	For to mete wyth menske þe mon on þe flor;
835			2	14	-	He sayde, "3e ar welcum to welde as yow lyke3,
836			2	14	-	Þat here is, al is yowre awen, to haue at yowre wylle
837			2	14	b	& welde."
838			2	14	w	"Graunt mercy," quod Gawayn,
839			2	14	w	"Þer Kryst hit yow for-3elde,"
840		I	2	14	w	As freke3 þat semed fayn,
841			2	14	w	Ayþer oþer in arme3 con felde.
842		A	2	15	-	Gawayn gly3t on þe gome þat godly hym gret,
843		B	2	15	-	& þu3t hit a bolde burne þat þe bur3 a3te,
844			2	15	-	A hoge haþel for þe none3, & of hyghe elde;[1]
845		C	2	15	-	Brode bry3t wat3 his berde, & al beuer hwed,
846			2	15	-	Sturne stif on þe stryþþe on stal-worth schonke3,
847		D	2	15	-	Felle face as þe fyre, & fre of hys speche;
848			2	15	-	& wel hym semed for soþe, as þe segge þu3t,
849			2	15	-	To lede a lortschyp in lee of leude3 ful gode.
850	102b	E	2	15	-	Þe lorde hym charred to a chambre, & chefly cumaunde3[2]
851			2	15	-	To delyuer hym a leude, hym lo3ly to serue;
852			2	15	-	& þere were boun at his bode burne3 in-no3e,
853		F	2	15	-	Þat bro3t hym to a bry3t boure, þer beddyng wat3 noble,
854			2	15	-	Of cortynes of clene sylk, wyth cler golde hemme3,
855		G	2	15	-	& couertore3 ful curious, with comlych pane3,
856			2	15	-	Of bry3t blaunnier a-boue enbrawded bisyde3,
857			2	15	-	Rudele3 rennande on rope3, red golde rynge3,
858		H	2	15	-	Tapyte3 ty3t to þe wo3e, of tuly & tars,
859			2	15	-	& vnder fete, on þe flet, of fol3ande sute.
860		I	2	15	-	Þer he wat3 dispoyled, wyth speche3 of myerþe,
861			2	15	-	Þe burn of his bruny, & of his bry3t wede3;
862		J	2	15	-	Ryche robes ful rad renkke3 hem[3] bro3ten,
863			2	15	-	For to charge, & to chaunge, & chose of þe best.
864			2	15	-	Sone as he on hent, & happed þer-inne,
865			2	15	-	Þat sete on hym[4] semly, wyth saylande skyrte3,
866		K	2	15	-	Þe ver by his uisage verayly hit semed
867			2	15	-	Wel ne3 to vche haþel alle on hwes,
868			2	15	-	Lowande & lufly, alle his lymme3 vnder,
869		L	2	15	-	Þat a comloker kny3t neuer Kryst made,
870			2	15	b	hem þo3t;
871			2	15	w	Wheþen in worlde he were,
872			2	15	w	Hit semed as he my3t
873			2	15	w	Be prynce with-outen pere,
874			2	15	w	In felde þer felle men fy3t.
875		A	2	16	-	A cheyer by-fore þe chemné, þer charcole brenned,
876			2	16	-	Wat3 grayþed for sir Gawan, grayþely with cloþe3,
877			2	16	-	Whyssynes vpon queldepoyntes, þa[t] koynt wer boþe;
878		B	2	16	-	& þenne a mere mantyle wat3 on þat mon cast,
879			2	16	-	Of a broun bleeaunt, enbrauded ful ryche,
880			2	16	-	& fayre furred wyth-inne with felle3 of þe best,
881			2	16	-	Alle of ermyn in erde, his hode of þe same;
882			2	16	-	& he sete in þat settel semlych ryche,
883			2	16	-	& achaufed hym chefly,[1] & þenne his cher mended.
884		C	2	16	-	Sone wat3 telded vp a tapit, on treste3 ful fayre,
885		D	2	16	-	Clad wyth a clene cloþe, þat cler quyt schewed,
886			2	16	-	Sanap, & salure, & syluer-in spone3;
887	103		2	16	-	Þe wy3e wesche at his wylle, & went to his mete
888			2	16	-	Segge3 hym serued semly in-no3e,
889		E	2	16	-	Wyth sere sewes & sete,[2] sesounde of þe best,
890			2	16	-	Double felde, as hit falle3, & fele kyn fische3;
891		F	2	16	-	Summe baken in bred, summe brad on þe glede3,
892		G	2	16	-	Summe soþen, summe in sewe, sauered with spyces,
893			2	16	-	& ay sawes[3] so sle3e3, þat þe segge lyked.
894			2	16	-	Þe freke calde hit a fest ful frely & ofte,
895		H	2	16	-	Ful hendely, quen alle þe haþeles re-hayted hym at one3
896			2	16	b	as hende;
897			2	16	w	"Þis penaunce now 3e take,
898			2	16	w	& eft hit schal amende;"
899		I	2	16	w	Þat mon much merþe con make.
900			2	16	-	For wyn in his hed þat wende.
901		A	2	17	-	Þenne wat3 spyed & spured vpon spare wyse.
902			2	17	-	Bi preue poynte3 of þat prynce, put to hym-seluen,
903			2	17	-	Þat he be-knew cortaysly of þe court þat he were,
904		B	2	17	-	Þat aþel Arthure þe hende halde3 hym one,
905			2	17	-	Þat is þe ryche ryal kyng of þe rounde table;
906			2	17	-	& hit wat3 Wawen hym-self þat in þat won sytte3,
907			2	17	-	Comen to þat krystmasse, as case hym þen lymped.
908		C	2	17	-	When þe lorde hade lerned þat he þe leude hade,
909			2	17	-	Loude la3ed he þerat, so lef hit hym þo3t,
910		D	2	17	-	& alle þe men in þat mote maden much joye,
911			2	17	-	To apere in his presense prestly þat tyme,
912			2	17	-	Þat alle prys, & prowes, & pured þewes
913			2	17	-	Apendes to hys persoun, & praysed is euer,
914			2	17	-	By-fore alle men vpon molde, his mensk is þe most.
915		E	2	17	-	Vch segge ful softly sayde to his fere,
916		F	2	17	-	"Now schal we semlych se sle3te3 of þewe3,
917			2	17	-	& þe teccheles termes of talkyng noble,
918			2	17	-	Wich spede is in speche, vnspurd may we lerne,
919		G	2	17	-	Syn we haf fonged þat fyne fader of nurture;
920			2	17	-	God hat3 geuen vus his grace godly for soþe,
921			2	17	-	Þat such a gest as Gawan graunte3 vus to haue,
922			2	17	-	When burne3 blyþe of his burþe schal sitte
923			2	17	b	& synge.
924			2	17	w	In menyng of manere3 mere,
925	103b		2	17	w	Þis burne now schal vus bryng,
926		H	2	17	w	I hope þat may hym here,
927			2	17	w	Schal lerne of luf-talkyng."
928		A	2	18	-	Bi þat þe diner wat3 done, & þe dere vp,
929			2	18	-	Hit wat3 ne3 at þe niy3t ne3ed þe tyme;
930			2	18	-	Chaplayne3[1] to þe chapeles chosen þe gate,
931			2	18	-	Rungen ful rychely, ry3t as þay schulden,
932		B	2	18	-	To þe hersum euensong of þe hy3e tyde.
933			2	18	-	Þe lorde loutes þerto, & þe lady als,
934			2	18	-	In-to a comly closet coyntly ho entre3;
935			2	18	-	Gawan glyde3 ful gay, & gos þeder sone;
936			2	18	-	Þe lorde laches hym by þe lappe, & lede3 hym to sytte,
937			2	18	-	& couþly hym knowe3, & calle3 hym his nome,
938			2	18	-	& sayde he wat3 þe welcomest wy3e of þe worlde;
939		C	2	18	-	& he hym þonkked þroly, & ayþer halched oþer.
940			2	18	-	& seten soberly samen þe seruise-quyle;
941			2	18	-	Þenne lyst þe lady to loke on þe kny3t.
942		D	2	18	-	Þenne com ho of hir closet, with mony cler burde3,
943			2	18	-	Ho wat3 þe fayrest in felle, of flesche & of lyre,
944			2	18	-	& of compas, & colour, & costes of alle oþer,
945		E	2	18	-	& wener þen Wenore, as þe wy3e þo3t.
946			2	18	-	He ches þur3 þe chaunsel, to cheryche þat hende;
947		F	2	18	-	An oþer lady hir lad bi þe lyft honde,
948			2	18	-	Þat wat3 alder þen ho, an auncian hit semed,
949			2	18	-	& he3ly honowred with haþele3 aboute.
950		G	2	18	-	Bot yn-lyke on to loke þo ladyes were,
951		H	2	18	-	For if þe 3onge wat3 3ep, 3ol3e wat3 þat oþer;
952			2	18	-	Riche red on þat on rayled ay quere,
953		I	2	18	-	Rugh ronkled cheke3 þat oþer on rolled;
954			2	18	-	Kerchofes of þat on wyth mony cler perle3
955		J	2	18	-	Hir brest & hir bry3t þrote bare displayed,
956			2	18	-	Schon schyrer þen snawe, þat scheder[2] on hille3;
957			2	18	-	Þat oþer wyth a gorger wat3 gered ouer þe swyre,
958			2	18	-	Chymbled ouer hir blake chyn with mylk-quyte vayles,
959		K	2	18	-	Hir frount folden in sylk, enfoubled ay quere,
960			2	18	-	Toret & treieted with tryfle3 aboute,
961	104	L	2	18	-	Þat no3t wat3 bare of þat burde bot þe blake bro3es.
962			2	18	-	Þe tweyne y3en, & þe nase, þe naked lyppe3,
963			2	18	-	& þose were soure to se, & sellyly blered;
964			2	18	-	A mensk lady on molde mon may hir calle,
965			2	18	b	for gode;
966		M	2	18	w	Hir body wat3 schort & þik.
967		N	2	18	w	Hir buttoke3 bay & brode,
968			2	18	w	More lykker-wys on to lyk,
969			2	18	w	Wat3 þat scho hade on lode.
970		A	2	19	-	When Gawayn gly3t on þat gay, þat graciously loked,
971			2	19	-	Wyth leue la3t of þe lorde he went hem a3aynes;
972		B	2	19	-	Þe alder he haylses, heldande ful lowe,
973			2	19	-	Þe loueloker he lappe3 a lyttel in arme3,
974		C	2	19	-	He kysses hir comlyly, & kny3tly he mele3;
975			2	19	-	Þay kallen hym of a quoyntaunce, & he hit quyk aske3
976		D	2	19	-	To be her seruaunt sothly, if hem-self lyked.
977			2	19	-	Þay tan hym bytwene hem, wyth talkyng hym leden
978		E	2	19	-	To chambre, to chemné, & chefly þay asken
979		F	2	19	-	Spyce3, þat vn-sparely men speded hom to bryng,
980			2	19	-	& þe wynne-lych wyne þer-with vche tyme.
981			2	19	-	Þe lorde luflych aloft lepe3 ful ofte,
982			2	19	-	Mynned merthe to be made vpon mony syþe3.
983		G	2	19	-	Hent he3ly of his hode, & on a spere henged,
984			2	19	-	& wayned hom to wynne þe worchip þer-of,
985		H	2	19	-	Þat most myrþe my3t mene[1] þat crystenmas whyle;
986			2	19	-	"& i schal fonde, bi my fayth, to fylter wyth þe best,
987			2	19	-	Er me wont þe wede3, with help of my frende3."
988			2	19	-	Þus wyth la3ande lote3 þe lorde hit tayt[2] make3,
989		I	2	19	-	For to glade sir Gawayn with gomne3 in halle
990			2	19	b	þat ny3t;
991			2	19	w	Til þat hit wat3 tyme,
992			2	19	w	Þe kyng comaundet ly3t,
993		J	2	19	w	Sir Gawen his leue con nyme,
994			2	19	w	& to his bed hym di3t.
995		A	2	20	-	On þe morne, as vch mon myne3 þat tyme,
996		B	2	20	-	[Þ]at dry3tyn for oure destyné to de3e wat3 borne,
997			2	20	-	Wele waxe3 in vche a won in worlde, for his sake;
998		C	2	20	-	So did hit þere on þat day, þur3 dayntes mony;
999	104b		2	20	-	Boþe at mes & at mele, messes ful quaynt
1000			2	20	-	Derf men vpon dece drest of þe best.
1001		D	2	20	-	Þe olde auncian wyf he3est ho sytte3;
1002			2	20	-	Þe lorde lufly her by lent, as I trowe;
1003		E	2	20	-	Gawan & þe gay burde to-geder þay seten,
1004			2	20	-	Euen in-mydde3, as þe messe metely come;
1005			2	20	-	& syþen þur3 al þe sale, as hem best semed,
1006		F	2	20	-	Bi vche grome at his degre grayþely wat3 serued.
1007			2	20	-	Þer wat3 mete, þer wat3 myrþe, þer wat3 much ioye,
1008			2	20	-	Þat for to telle þerof hit me tene were,
1009			2	20	-	& to poynte hit 3et I pyned me parauenture;
1010		G	2	20	-	Bot 3et I wot þat Wawen & þe wale burde
1011			2	20	-	Such comfort of her compaynye ca3ten to-geder,
1012			2	20	-	Þur3 her dere dalyaunce of her derne worde3,
1013			2	20	-	Wyth clene cortays carp, closed fro fylþe;
1014			2	20	-	& hor play wat3 passande vche prynce gomen,
1015			2	20	b	in vayres;
1016		H	2	20	w	Trumpe3 & nakerys,
1017			2	20	w	Much pypyng þer repayres,
1018			2	20	w	Vche mon tented hys,
1019			2	20	w	& þay two tented þayres.
1020		A	2	21	-	Much dut wat3 þer dryuen þat day & þat oþer,
1021			2	21	-	& þe þryd as þro þronge in þerafter;
1022		B	2	21	-	Þe ioye of sayn Ione3 day wat3 gentyle to here,
1023			2	21	-	& wat3 þe last of þe layk, leude3 þer þo3ten.
1024			2	21	-	Þer wer gestes to go vpon þe gray morne,
1025			2	21	-	For-þy wonderly þay woke, & þe wyn dronken,
1026			2	21	-	Daunsed ful dre3ly wyth dere carole3;
1027		C	2	21	-	At þe last, when hit wat3 late, þay lachen her leue,
1028			2	21	-	Vchon to wende on his way, þat wat3 wy3e stronge.
1029			2	21	-	Gawan gef hym god-day, þe god mon hym lachche3,
1030			2	21	-	Ledes hym to his awen chambre, þ[e] chymné bysyde,
1031		D	2	21	-	& þere he dra3e3 hym on-dry3e, & derely hym þonkke3,
1032			2	21	-	Of þe wynne worschip &[1] he hym wayned hade,
1033			2	21	-	As to honour his hous on þat hy3e tyde,
1034			2	21	-	& enbelyse his bur3 with his bele chere.
1035			2	21	-	"I-wysse sir, quyl I leue, me worþe3 þe better,
1036	105		2	21	-	Þat Gawayn hat3 ben my gest, at Godde3 awen fest."
1037			2	21	-	"Grant merci[2] sir," quod Gawayn, "in god fayth hit is yowre3,
1038			2	21	-	Al þe honour is your awen, þe he3e kyng yow 3elde;
1039			2	21	-	& I am wy3e at your wylle, to worch youre hest,
1040			2	21	-	As I am halden þer-to, in hy3e & in lo3e,
1041			2	21	b	bi ri3t."
1042		E	2	21	w	Þe lorde fast can hym payne,
1043			2	21	w	To holde lenger þe kny3t,
1044			2	21	w	To hym answre3 Gawayn,
1045			2	21	w	Bi non way þat he my3t.
1046		A	2	22	-	Then frayned þe freke ful fayre at him-seluen,
1047			2	22	-	Quat derne[1] dede had hym dryuen, at þat dere tyme,
1048			2	22	-	So kenly fro þe kynge3 kourt to kayre al his one,
1049			2	22	-	Er þe halidaye3 holly were halet out of toun?
1050		B	2	22	-	"For soþe sir," quod þe segge, "3e sayn bot þe trawþe
1051			2	22	-	A he3e ernde & a hasty me hade fro þo wone3,
1052			2	22	-	For I am sumned my selfe to sech to a place,
1053			2	22	-	I wot[2] in worlde wheder warde to wende, hit to fynde;
1054			2	22	-	I nolde, bot if I hit negh my3t on nw3eres morne,
1055			2	22	-	For alle þe londe in-wyth Logres, so me oure lorde help!
1056			2	22	-	For-þy, sir, þis enquest I require yow here,
1057		C	2	22	-	Þat 3e me telle with trawþe, if euer 3e tale herde
1058			2	22	-	Of þe grene chapel, quere hit on grounde stonde3,
1059			2	22	-	& of þe kny3t þat hit kepes, of colour of grene?
1060			2	22	-	Þer wat3 stabled bi statut a steuen vus by-twene,
1061		D	2	22	-	To mete þat mon at þat mere, 3if I my3t last;
1062			2	22	-	& of þat ilk nw3ere hot neked now wonte3,
1063			2	22	-	& I wolde loke on þat lede, if God me let wolde,
1064			2	22	-	Gladloker, bi Godde3 sun, þen any god welde!
1065			2	22	-	For-þi, I-wysse, bi 3owre wylle, wende me bi-houes,
1066		E	2	22	-	Naf I now to busy bot bare þre daye3,
1067			2	22	-	& me als fayn to falle feye as fayly of myyn ernde."
1068		F	2	22	-	Þenne la3ande quod þe lorde, "now leng þe by-houes,
1069			2	22	-	For I schal teche yow to þa[t] terme bi þe tyme3 ende,
1070			2	22	-	Þe grene chapayle vpon grounde, greue yow no more;
1071			2	22	-	Bot 3e schal be in yowre bed, burne, at þyn ese,
1072			2	22	-	Quyle forth dayej, & ferk on pe fyrst of pe 3ere,
1073	105b		2	22	-	& cum to þat merk at mydmorn, to make quat yow like3
1074			2	22	b	in spenne;
1075			2	22	w	Dowelle3 whyle new 3eres daye,
1076			2	22	w	& rys, & rayke3 þenne,
1077		G	2	22	w	Mon schal yow sette in waye,
1078			2	22	w	Hit is not two myle henne."
1079		A	2	23	-	Þenne wat3 Gawan ful glad, & gomenly he la3ed,--
1080			2	23	-	"Now I þonk yow þryuandely þur3 alle oþer þynge,
1081		B	2	23	-	Now acheued is my chaunce, I schal at your wylle
1082			2	23	-	Dowelle, & elle3 do quat 3e demen."
1083			2	23	-	Þenne sesed hym þe syre, & set hym bysyde,
1084		C	2	23	-	Let þe ladie3 be fette, to lyke hem þe better;
1085			2	23	-	Þer wat3 seme solace by hem-self stille;
1086			2	23	-	Þe lorde let for luf lote3 so myry,
1087			2	23	-	As wy3 þat wolde of his wyte, ne wyst quat he my3t.
1088			2	23	-	Þenne he carped to þe kny3t, criande loude,
1089		D	2	23	-	"3e han demed to do þe dede þat I bidde;
1090			2	23	-	Wyl 3e halde þis hes here at þys one3?"
1091			2	23	-	"3e sir, for-soþe," sayd þe segge trwe,
1092			2	23	-	"Whyl I byde in yowre bor3e, be bayn to 3ow[r]e hest."
1093			2	23	-	"For 3e haf trauayled," quod þe tulk, "towen fro ferre,
1094			2	23	-	& syþen waked me wyth, 3e arn not wel waryst,
1095		E	2	23	-	Nauþer of sostnaunce ne of slepe, soþly I knowe;
1096			2	23	-	3e schal lenge in your lofte, & ly3e in your ese,
1097		F	2	23	-	To morn quyle þe messe-quyle, & to mete wende,
1098			2	23	-	When 3e wyl, wyth my wyf, þat wyth yow schal sitte,
1099			2	23	-	& comfort yow with compayny, til I to cort torne,
1100			2	23	b	3e lende;
1101			2	23	w	& I schal erly ryse,
1102			2	23	w	On huntyng wyl I wende."
1103		G	2	23	w	Gauayn grante3 alle þyse,
1104			2	23	w	Hym heldande, as þe hende.
1105		A	2	24	-	"3et firre," quod þe freke, "a forwarde we make;
1106			2	24	-	Quat-so-euer I wynne in þe wod, hit worþe3 to youre3,
1107		B	2	24	-	& quat chek so 3e acheue, chaunge me þer-forne;
1108			2	24	-	Swete, swap we so, sware with trawþe,
1109			2	24	-	Queþer, leude, so lymp lere oþer better."
1110			2	24	-	"Bi God," quod Gawayn þe gode, "I grant þer-tylle,
1111	106		2	24	-	& þat yow lyst forto layke, lef hit me þynkes.
1112		C	2	24	-	"Who bringe3 vus þis beuerage, þis bargayn is maked:"
1113			2	24	-	So sayde þe lorde of þat lede; þay la3ed vchone,
1114			2	24	-	Þay dronken, & daylyeden, & dalten vnty3tel,[1]
1115			2	24	-	Þise lorde3 & ladye3, quyle þat hem lyked;
1116			2	24	-	& syþen with frenkysch fare & fele fayre lote3
1117			2	24	-	Þay stoden, & stemed, & stylly speken,
1118			2	24	-	Kysten ful comlyly, & ka3ten her leue.
1119		D	2	24	-	With mony leude ful ly3t, & lemande torches,
1120			2	24	-	Vche burne to his bed wat3 bro3t at þe laste,
1121			2	24	b	ful softe;
1122			2	24	w	To bed 3et er þay 3ede,
1123			2	24	w	Recorded couenaunte3 ofte;
1124			2	24	w	Þe olde lorde of þat leude,[2]
1125			2	24	w	Cowþe wel halde layk a-lofte.
1126		A	3	1	-	Ful erly bifore þe day þe folk vp-rysen,
1127			3	1	-	Gestes þat go wolde, hor grome3 þay calden,
1128		B	3	1	-	& þay busken vp bilyue, blonkke3 to sadel,
1129			3	1	-	Tyffen he[r] takles, trussen her males,
1130			3	1	-	Richen hem þe rychest, to ryde alle arayde,
1131			3	1	-	Lepen vp ly3tly, lachen her brydeles,
1132		C	3	1	-	Vche wy3e on his way, þer hym wel lyked.
1133		D	3	1	-	Þe leue lorde of þe londe wat3 not þe last,
1134			3	1	-	A-rayed for þe rydyng, with renkke3 ful mony;
1135		E	3	1	-	Ete a sop hastyly, when he hade herde masse,
1136			3	1	-	With bugle to bent felde he buske3 by-lyue;
1137		F	3	1	-	By þat þat any day-ly3t lemed vpon erþe,
1138			3	1	-	He with his haþeles on hy3e horsses weren.
1139		G	3	1	-	Þenne þise cacheres þat couþe, cowpled hor hounde3,
1140			3	1	-	Vnclosed þe kenel dore, & calde hem þer-oute,
1141		H	3	1	-	Blwe bygly in bugle3 þre bare mote;
1142			3	1	-	Braches bayed þerfore, & breme noyse maked,
1143		I	3	1	-	& þay chastysed, & charred, on chasyng þat went;
1144			3	1	-	A hundreth of hunteres, as I haf herde telle,
1145			3	1	b	of þe best;
1146		J	3	1	w	To trystors vewters 3od,
1147			3	1	w	Couples huntes of kest,
1148	106b		3	1	w	Þer ros for blaste3 gode,
1149		K	3	1	w	Gret rurd in þat forest.
1150		A	3	2	-	At þe fyrst quethe of þe quest quaked þe wylde;
1151			3	2	-	Der drof in þe dale, doted for drede,
1152			3	2	-	Hi3ed to þe hy3e, bot heterly þay were
1153		B	3	2	-	Restayed with þe stablye, þat stoutly ascryed;
1154		C	3	2	-	Þay let þe hertte3 haf þe gate, with þe hy3e hedes,
1155			3	2	-	Þe breme bukke3 also, with hor brode paume3;
1156			3	2	-	For þe fre lorde hade de-fende in fermysoun tyme,
1157			3	2	-	Þat þer schulde no mon mene[1] to þe male dere.
1158		D	3	2	-	Þe hinde3 were halden in, with hay & war,
1159			3	2	-	Þe does dryuen with gret dyn to þe depe slade3;
1160			3	2	-	Þer my3t mon se, as þay slypte, slentyng of arwes,
1161		E	3	2	-	At vche [þat] wende vnder wande wapped a flone,
1162			3	2	-	Þat bigly bote on þe broun, with ful brode hede3,
1163		F	3	2	-	What! þay brayen, & bleden, bi bonkke3 þay de3en.
1164			3	2	-	& ay rachches in a res radly hem fol3es,
1165			3	2	-	Huntere3 wyth hy3e horne hasted hem after,
1166		G	3	2	-	Wyth such a crakkande kry, as klyffes haden brusten;
1167			3	2	-	What wylde so at-waped wy3es þat schotten,
1168			3	2	-	Wat3 al to-raced & rent, at þe resayt.
1169			3	2	-	Bi þay were tened at þe hy3e, & taysed to þe wattre3,
1170			3	2	-	Þe lede3 were so lerned at þe lo3e trysteres,
1171			3	2	-	& þe gre-hounde3 so grete, þat geten hem bylyue,
1172			3	2	-	& hem to fylched, as fast as freke3 my3t loke,
1173			3	2	b	þer ry3t.
1174		H	3	2	w	Þe lorde for blys abloy
1175			3	2	w	Ful oft con launce & ly3t,
1176		I	3	2	w	& drof þat day wyth Ioy
1177			3	2	w	Thus to þe derk ny3t.
1178		A	3	3	-	Þus layke3 þis lorde by lynde wode3 eue3,
1179			3	3	-	& G. þe god mon, in gay bed lyge3,
1180		B	3	3	-	Lurkke3 quyl þe day-ly3t lemed on þe wowes,
1181			3	3	-	Vnder couertour ful clere, cortyned aboute;
1182			3	3	-	& as in slomeryng he slode, sle3ly he herde
1183		C	3	3	-	A littel dyn at his dor, & derfly vpon;
1184			3	3	-	& he heue3 vp his hed out of þe cloþes,
1185	107		3	3	-	A corner of þe cortyn he ca3t vp a lyttel,
1186			3	3	-	& wayte3 warly þider-warde, quat hit be my3t.
1187		D	3	3	-	Hit wat3 þe ladi, loflyest to be-holde,
1188			3	3	-	Þat dro3 þe dor after hir ful dernly[1] & stylle,
1189		E	3	3	-	& bo3ed to-warde þe bed; & þe burne schamed.
1190			3	3	-	& layde hym doun lystyly, & let as he slepte.
1191		F	3	3	-	& ho stepped stilly. & stel to his bedde,
1192		G	3	3	-	Kest vp þe cortyn, & creped with-inne,
1193			3	3	-	& set hir ful softly on þe bed-syde,
1194			3	3	-	& lenged þere selly longe, to loke quen he wakened.
1195			3	3	-	Þe lede lay lurked a ful longe quyle,
1196		H	3	3	-	Compast in his concience to quat þat cace my3t
1197			3	3	-	Mene oþer amount, to meruayle hym þo3t;
1198			3	3	-	Bot 3et he sayde in hym-self, "more semly hit were
1199			3	3	-	To aspye wyth my spelle [in] space quat ho wolde."
1200		I	3	3	-	þen he wakenede, & wroth, & to hir warde torned,
1201		J	3	3	-	& vn-louked his y3e-lydde3, & let as hym wondered,
1202			3	3	-	& sayned hym, as bi his sa3e þe sauer to worthe,
1203			3	3	b	with hande;
1204			3	3	w	Wyth chynne & cheke ful swete,
1205			3	3	w	Boþe quit & red in-blande,
1206			3	3	w	Ful lufly con ho lete,
1207			3	3	w	Wyth lyppe3 smal la3ande.
1208		A	3	4	-	"God moroun, sir Gawayn," sayde þat fayr lady,
1209			3	4	-	"3e ar a sleper vn-sly3e, þat mon may slyde hider;
1210			3	4	-	Now ar 3e tan astyt, bot true vus may schape,
1211		B	3	4	-	I schal bynde yow in your bedde, þat be 3e trayst:"
1212			3	4	-	Al la3ande þe lady lanced þo bourde3.
1213		C	3	4	-	"Goud moroun g[aye],"[1] quod Gawayn þe blyþe,
1214			3	4	-	"Me schal worþe at your wille, & þat me wel lyke3,
1215			3	4	-	For I 3elde me 3ederly, & 3e3e after grace,
1216			3	4	-	& þat is þe best, be my dome, for me by-houe3 nede;"
1217			3	4	-	& þus he bourded a-3ayn with mony a blyþe la3ter.
1218		D	3	4	-	"Bot wolde 3e, lady louely, þen leue me grante,
1219			3	4	-	& de-prece your prysoun, & pray hym to ryse,
1220			3	4	-	I wolde bo3e of þis bed, & busk me better,
1221			3	4	-	I schulde keuer þe more comfort to karp yow wyth."
1222	107b	E	3	4	-	"Nay, for soþe, beau sir," sayd þat swete,
1223			3	4	-	"3e schal not rise of your bedde, I rych yow better,
1224		F	3	4	-	I schal happe yow here þat oþer half als,
1225			3	4	-	& syþen karp wyth my kny3t þat I ka3t haue;
1226		G	3	4	-	For I wene wel, Iwysse, sir Wawen 3e are,
1227			3	4	-	Þat alle þe worlde worchipe3, quere-so 3e ride;
1228			3	4	-	Your honour, your hendelayk is hendely praysed
1229		H	3	4	-	With lorde3, wyth ladyes, with alle þat lyf bere.
1230			3	4	-	& now 3e ar here, iwysse, & we bot oure one;
1231		I	3	4	-	"My lorde & his lede3 ar on lenþe faren,
1232		J	3	4	-	Oþer burne3 in her bedde, & my burde3 als,
1233		K	3	4	-	Þe dor drawen, & dit with a derf haspe;
1234		L	3	4	-	& syþen I haue in þis hous hym þat al lyke3,
1235			3	4	-	I schal ware my whyle wel, quyl hit laste3,
1236			3	4	b	with tale;
1237		M	3	4	w	3e ar welcum to my cors,
1238			3	4	w	Yowre awen won to wale,
1239			3	4	w	Me be-houe3 of fyne force,
1240		N	3	4	w	Your seruaunt be & schale."
1241			3	5	-	"In god fayth," quod Gawayn, "gayn hit me þynkke3,
1242		A	3	5	-	Þa3 I be not now he þat 3e of speken;
1243			3	5	-	To reche to such reuerence as 3e reherce here
1244			3	5	-	I am wy3e vn-worþy, I wot wel my-seluen;
1245			3	5	-	Bi God, I were glad, & yow god þo3t,
1246		B	3	5	-	At sa3e oþer at seruyce þat I sette my3t
1247			3	5	-	To þe plesaunce of your prys, hit were a pure ioye."
1248			3	5	-	"In god fayth, sir Gawayn," quod þe gay lady,
1249			3	5	-	"Þe prys & þe prowes þat plese3 al oþer,
1250			3	5	-	If I hit lakked, oþer set at ly3t, hit were littel daynté;
1251		C	3	5	-	Bot hit ar ladyes in-no3e, þat leuer wer nowþe
1252			3	5	-	Haf þe hende in hor holde, as I þe habbe here,
1253			3	5	-	To daly witt derely your daynté worde3,
1254			3	5	-	Keuer hem comfort, & colen her care3,
1255		D	3	5	-	Þen much of þe garysourn oþer golde þat[1] þay hauen;
1256			3	5	-	Bot I louue[2] þat ilk lorde þat þe lyfte halde3,
1257			3	5	-	I haf hit holly in my honde þat al desyres,
1258			3	5	b	þur3e grace."
1259			3	5	w	Scho made hym so gret chere,
1260	108		3	5	w	Þat wat3 so fayr of face,
1261		E	3	5	w	Þe kny3t with speches skere,
1262			3	5	w	A[n]swared to vche a cace.
1263		A	3	6	-	"Madame," quod þe myry mon, "Mary yow 3elde,
1264			3	6	-	For I haf founden, in god fayth, yowre fraunchis nobele,
1265			3	6	-	& oþer ful much of oþer folk fongen hor dede3;
1266			3	6	-	Bot þe daynté þat þay delen for my disert nysen,
1267			3	6	-	Hit is þe worchyp of your-self, þat no3t hot wel conne3."
1268		B	3	6	-	"Bi Mary," quod þe menskful, "me þynk hit anoþer;
1269			3	6	-	For were I worth al þe wone of wymmen alyue,
1270			3	6	-	& al þe wele of þe worlde were in my honde,
1271		C	3	6	-	& I schulde chepen & chose, to cheue me a lorde,
1272			3	6	-	For þe costes þat I haf knowen vpun þe kny3t here,
1273			3	6	-	Of bewté, & debonerté, & blyþe semblaunt,
1274		D	3	6	-	& þat I haf er herkkened, & halde hit here trwee,
1275			3	6	-	Þer schulde no freke vpon folde bifore yow be chosen."
1276			3	6	-	"I-wysse, worþy," quod þe wy3e, "3e haf waled wel better,
1277		E	3	6	-	Bot I am proude of þe prys þat 3e put on me,
1278			3	6	-	& soberly your seruaunt my souerayn I holde yow,
1279			3	6	-	& yowre kny3t I be-com, & Kryst yow for-3elde."
1280			3	6	-	Þus þay meled of much-quat, til myd-morn paste,
1281			3	6	-	& ay þe lady let lyk, a[1] hym loued mych;
1282		F	3	6	-	Þe freke ferde with defence, & feted ful fayre.
1283			3	6	-	Þa3 I were burde bry3test, þe burde in mynde hade,
1284			3	6	-	Þe lasse luf in his lode, for lur þat he so3t,
1285			3	6	b	boute hone;
1286			3	6	w	Þe dunte þat schulde[2] hym deue,
1287			3	6	w	& nede3 hit most be done;
1288		G	3	6	w	Þe lady þenn spek of leue.
1289			3	6	w	He granted hir ful sone.
1290		A	3	7	-	Þenne ho gef hym god-day, & wyth a glent la3ed.
1291			3	7	-	& as ho stod, ho stonyed hym wyth ful stor worde3:
1292		B	3	7	-	"Now he þat spede3 vche spech, þis disport 3elde yow!
1293			3	7	-	Bot þat 3e be Gawan, hit got3 in mynde."
1294			3	7	-	"Quer-fore?" quod þe freke, & freschly he aske3,
1295			3	7	-	Ferde lest he hade fayled in fourme of his castes;
1296			3	7	-	Bot þe burde hym blessed, & bi þis skyl sayde,
1297	108b		3	7	-	"So god as Gawayn gaynly is halden,
1298			3	7	-	& cortaysye is closed so clene in hym-seluen,
1299		C	3	7	-	Couth not ly3tly haf lenged so long wyth a lady,
1300			3	7	-	Bot he had craued a cosse, bi his courtaysye,
1301			3	7	-	Bi sum towch of summe tryfle, at sum tale3 ende."
1302		D	3	7	-	Þen quod Wowen, "I-wysse, worþe as yow lyke3,
1303			3	7	-	I schal kysse at your comaundement, as a kny3t falle3,
1304			3	7	-	& fire[1] lest he displese yow, so[2] plede hit no more."
1305		E	3	7	-	Ho comes nerre with þat, & cache3 hym in arme3,
1306			3	7	-	Loute3 luflych adoun, & þe leude kysse3;
1307			3	7	-	Þay comly bykennen to Kryst ayþer oþer;
1308			3	7	-	Ho dos hir forth at þe dore, with-outen dyn more.
1309			3	7	-	& he ryches hym to ryse, & rapes hym sone,
1310		F	3	7	-	Clepes to his chamberlayn, choses his wede,
1311			3	7	-	Bo3e3 forth, quen he wat3 boun, blyþely to masse,
1312			3	7	-	& þenne he meued to his mete, þat menskly hym keped,
1313		G	3	7	-	& made myry al day til þe mone rysed,
1314			3	7	b	with game;
1315			3	7	w	With[3] neuer freke fayrer fonge,
1316		H	3	7	w	Bitwene two so dyngne dame,
1317			3	7	w	Þe alder & þe 3onge,
1318			3	7	w	Much solace set þay same.
1319		A	3	8	-	And ay þe lorde of þe londe is lent on his gamne3,
1320			3	8	-	To hunt in holte3 & heþe, at hynde3 barayne,
1321			3	8	-	Such a sowme he þer slowe bi þat þe sunne heldet,
1322			3	8	-	Of dos & of oþer dere, to deme were wonder.
1323			3	8	-	Þenne fersly þay flokked in folk at þe laste,
1324		B	3	8	-	& quykly of þe quelled dere a querré þay maked;
1325			3	8	-	Þe best bo3ed þerto, with burne3 in-noghe,
1326		C	3	8	-	Gedered þe grattest of gres þat þer were,
1327			3	8	-	& didden hem derely vndo, as þe dede aske3;
1328		D	3	8	-	Serched hem at þe asay, summe þat þer were,
1329			3	8	-	Two fyngeres þay fonde of þe fowlest of alle;
1330		E	3	8	-	Syþen þay slyt þe slot, sesed þe erber,
1331		F	3	8	-	Schaued wyth a scharp knyf, & þe schyre knitten;
1332			3	8	-	Syþen rytte þay þe foure lymmes, & rent of þe hyde,
1333		G	3	8	-	Þen brek þay þe bale, þe bale3 out token,
1334	109	H	3	8	-	Lystily forlancyng, & bere of þe knot;
1335			3	8	-	Þay gryped to þe gargulun, & grayþely departed
1336		I	3	8	-	Þe wesaunt fro þe wynt-hole, & walt out þe gutte3;
1337			3	8	-	Þen scher þay out þe schuldere3 with her scharp knyue3,
1338		J	3	8	-	Haled hem by a lyttel hole, to haue hole sydes;
1339			3	8	-	Siþen britned þay þe brest, & brayden hit in twynne,
1340			3	8	-	& eft at þe gargulun bigyne3 on þenne,
1341		K	3	8	-	Ryue3 hit vp radly, ry3t to þe by3t,
1342			3	8	-	Voyde3 out þe a-vanters, & verayly þerafter
1343			3	8	-	Alle þe ryme3 by þe rybbe3 radly þay lance;
1344			3	8	-	So ryde þay of by resoun bi þe rygge bone3,
1345			3	8	-	Euenden to þe haunche, þat henged alle samen,
1346			3	8	-	& heuen hit vp al hole, & hwen hit of þere,
1347			3	8	-	& þat þayneme for þe noumbles, bi nome as I trowe,
1348			3	8	b	bi kynde;
1349		L	3	8	w	Bi þe by3t al of þe þy3es,
1350			3	8	w	Þe lappe3 þay lance bi-hynde,
1351		M	3	8	w	To hewe hit in two þay hy3es,
1352			3	8	w	Bi þe bak-bon to vnbynde.
1353		A	3	9	-	Boþe þe hede & þe hals þay hwen of þenne,
1354			3	9	-	& syþen sunder þay þe syde3 swyft fro þe chyne,
1355			3	9	-	& þe corbeles fee þay kest in a greue;[1]
1356			3	9	-	Þenn þurled þay ayþer þik side þur3, bi þe rybbe,
1357			3	9	-	& henged þenne a[y]þer bi ho3es of þe fourche3,
1358			3	9	-	Vche freke for his fee, as falle3 forto haue.
1359			3	9	-	Vpon a felle of þe fayre best, fede þay þayr houndes,
1360		B	3	9	-	Wyth þe lyuer & þe ly3te3, þe leþer of þe paunche3,
1361			3	9	-	& bred baþed in blod, blende þer amonge3;
1362			3	9	-	Baldely þay blw prys, bayed þayr rachche3,
1363		C	3	9	-	Syþen fonge þay her flesche folden to home,
1364			3	9	-	Strakande ful stoutly mony stif mote3.
1365			3	9	-	Bi þat þe dayly3t wat3 done, þe douthe wat3 al wonen
1366			3	9	-	In-to þe comly castel, þer þe kny3t bide3
1367			3	9	b	ful stille;
1368			3	9	w	Wyth blys & bry3t fyr bette,
1369			3	9	w	Þe lord is comen þer-tylle,
1370		D	3	9	w	When Gawayn wyth hym mette,
1371			3	9	w	Þer wat3 bot wele at wylle.
1372	109b	A	3	10	-	Thenne comaunded þe lorde in þat sale to samen alle þe meny,
1373			3	10	-	Boþe þe ladyes on loghe to ly3t with her burdes,
1374		B	3	10	-	Bi-fore alle þe folk on þe flette, freke3 he bedde3
1375			3	10	-	Verayly his venysoun to fech hym byforne;
1376		C	3	10	-	& al godly in gomen Gaway[n] he called,
1377			3	10	-	Teche3 hym to þe tayles of ful tayt bestes,
1378			3	10	-	Schewe3 hym þe schyree grece schorne vpon rybbes.
1379		D	3	10	-	"How paye3 yow þis play? haf I prys wonnen?
1380			3	10	-	Haue I þryuandely þonk þur3 my craft serued?"
1381			3	10	-	"3e I-wysse," quod þat oþer wy3e, "here is wayth fayrest
1382		E	3	10	-	Þat I se3 þis seuen 3ere in sesoun of wynter."
1383			3	10	-	"& al I gif yow, Gawayn," quod þe gome þenne,
1384			3	10	-	"For by a-corde of couenaunt 3e craue hit as your awen."
1385			3	10	-	"Þis is soth," quod þe segge, "I say yow þatilke,
1386			3	10	-	&[1] I haf worthyly þis wone3 wyth-inne,
1387		F	3	10	-	I-wysse with as god wylle hit worþe3 to 3oure3."
1388			3	10	-	He hasppe3 his fayre hals his arme3 wyth-inne,
1389			3	10	-	& kysses hym as comlyly as he[2] couþe awyse:
1390			3	10	-	"Tas yow þere my cheuicaunce, I cheued no more,
1391			3	10	-	I wowche hit saf fynly, þa3 feler hit were."
1392			3	10	-	"Hit is god," quod þe god mon, "grant mercy þerfore,
1393		G	3	10	-	Hit may be such, hit is þe better, &[1] 3e me breue wolde
1394			3	10	-	Where 3e wan þis ilk wele, biwytte of hor[3] seluen?"
1395		H	3	10	-	"Þat wat3 not forward," quod he, "frayst me no more,
1396			3	10	-	For 3e haftan þat yow tyde3, trawe3e non oþer
1397			3	10	b	e mowe."
1398			3	10	w	Þay la3ed, & made hem blyþe,
1399		I	3	10	w	Wyth lote3 þat were to lowe,
1400			3	10	w	To soper þay 3ede asswyþe,
1401			3	10	w	Wyth dayntes nwe in-nowe.
1402		A	3	11	-	And syþen by þe chymné in chamber þay seten.
1403		B	3	11	-	Wy3e3 þe walle wyn we3ed to hem oft,
1404			3	11	-	& efte in her bourdyng þay bayþen in þe morn,
1405			3	11	-	To fylle þe same forwarde3 þat þay by-fore maden,
1406		C	3	11	-	Þat chaunce so bytyde3 hor cheuysaunce to chaunge,
1407			3	11	-	What nwe3 so þay nome, at na3t quen þay metten
1408			3	11	-	Þay acorded of þe couenaunte3 byfore þe court alle;
1409			3	11	-	Þe beuerage wat3 bro3t forth in bourde at þat tyme;    [Fol. 110.]
1410		D	3	11	-	Þenne þay louelych le3ten leue at þe last,
1411			3	11	-	Vche burne to his bedde busked bylyue.
1412		E	3	11	-	Bi þat þe coke hade crowe3[1] & cakled bot þryse,
1413			3	11	-	Þe lorde wat3 lopen of his bedde, [&] þe leude3 vch one,
1414			3	11	-	So þat þe mete & þe masse wat3 metely delyuered;
1415			3	11	-	Þe douthe dressed to þe wod, er any day sprenged,
1416			3	11	b	to chace;
1417		F	3	11	w	He3 with hunte & horne3,
1418			3	11	w	Þur3 playne3 þay passe in space,
1419			3	11	w	Vn-coupled among þo þorne3,
1420			3	11	w	Rache3 þat ran on race.
1421		A	3	12	-	Sone þay calle of a quest in aker syde,
1422			3	12	-	Þe hunt re-hayted þe hounde3, þat hit fyrst mynged,
1423		B	3	12	-	Wylde worde3 hym warp wyth a wrast noyce;
1424			3	12	-	Þe hownde3 þat hit herde, hastid þider swyþe,
1425			3	12	-	& fellen as fast to þe fuyt, fourty at ones;
1426			3	12	-	Þenne such a glauerande glam of gedered rachche3
1427			3	12	-	Ros, þat þe rochere3 rungen aboute;
1428			3	12	-	Huntere3 hem hardened with horne & wyth muthe.
1429		C	3	12	-	Þen al in a semblé sweyed to-geder,
1430			3	12	-	Bitwene a flosche in þat fryth, & a foo cragge;
1431			3	12	-	In a knot, bi a clyffe, at þe kerre syde,
1432			3	12	-	Þer as þe rogh rocher vn-rydely wat3 fallen,
1433			3	12	-	[Þay] ferden to þe fyndyng, & freke3 hem after;
1434		D	3	12	-	Þay vmbe-kesten þe knarre & þe knot boþe.
1435			3	12	-	Wy3e3, whyl þay wysten wel wyt inne hem hit were,
1436			3	12	-	Þe best þat þer breued wat3 wyth þe blod hounde3.
1437		E	3	12	-	Þenne þay beten on þe buske3, & bede hym vp ryse,
1438			3	12	-	& he vnsoundyly out so3t segge3 ouer-þwert,
1439		F	3	12	-	On þe sellokest swyn swenged out þere,
1440			3	12	-	Long sythen for[1] þe sounder þat wi3t for-olde,
1441			3	12	-	For he wat3 b[este &] bor alþer grattest,
1442			3	12	-	[And eue]re quen he gronyed, þenne greued mony,
1443		G	3	12	-	For [þre a]t þe fyrst þrast he þry3t to þe erþe,
1444			3	12	-	& [sped hym] forth good sped, boute spyt more,
1445			3	12	-	[Ande þay] halowed hyghe ful hy3e & hay! hay! cryed
1446	110b		3	12	-	Haden horne3 to mouþe heterly rechated;
1447		H	3	12	-	Mony wat3 þe myry mouthe of men & of hounde3,
1448			3	12	-	Þat buskke3 after þis bor, with bost & wyth noyse,
1449			3	12	b	To quelle;
1450			3	12	w	Ful oft he byde3 þe baye,
1451			3	12	w	& mayme3 þe mute Inn-melle,
1452		I	3	12	w	He hurte3 of þe hounde3, & þay
1453			3	12	w	Ful 3omerly 3aule & 3elle.
1454		A	3	13	-	Schalke3 to schote at hym schowen to þenne,
1455			3	13	-	Haled to hym of her arewe3, hitten hym oft;
1456			3	13	-	Bot þe poynte3 payred at þe pyth þat py3t in his schelde3,
1457			3	13	-	& þe barbe3 of his browe bite non wolde,
1458		B	3	13	-	Þa3 þe schauen schaft schyndered in pece3,
1459			3	13	-	Þe hede hypped a3ayn, were-so-euer hit hitte;
1460		C	3	13	-	Bot quon þe dynte3 hym dered of her dry3e stroke3,
1461			3	13	-	Þen, brayn-wod for bate, on burne3 he rase3,
1462		D	3	13	-	Hurte3 hem ful heterly þer he forth hy3e3,
1463			3	13	-	& mony ar3ed þerat, & on-lyte dro3en.
1464			3	13	-	Bot þe lorde on a ly3t horce launces hym after,
1465		E	3	13	-	As burne bolde vpon bent his bugle he blowe3,
1466			3	13	-	He rechated, & r[ode][1] þur3 rone3 ful þyk,
1467			3	13	-	Suande þis wy[ld]e swyn til þe sunne schafted.
1468		F	3	13	-	Þis day wyth þis ilk dede þay dryuen on þis wyse,
1469			3	13	-	Whyle oure luflych lede lys in his bedde,
1470		G	3	13	-	Gawayn grayþely at home, in gere3 ful ryche
1471			3	13	b	of hewe;
1472			3	13	w	Þe lady no3t for3ate,
1473			3	13	w	Com to hym to salue,
1474			3	13	w	Ful erly ho wat3 hym ate,
1475			3	13	w	His mode forto remwe.
1476		A	3	14	-	Ho commes to þe cortyn, & at þe kny3t totes,
1477			3	14	-	Sir Wawen her welcumed worþy on fyrst,
1478			3	14	-	& ho hym 3elde3 a3ayn, ful 3erne of hir worde3,
1479		B	3	14	-	Sette3 hir sof[t]ly by his syde, & swyþely ho la3e3,
1480			3	14	-	& wyth a luflych loke ho layde[1] hym þyse worde3:
1481			3	14	-	"Sir, 3if 3e be Wawen, wonder me þynkke3,
1482			3	14	-	Wy3e þat is so wel wrast alway to god,
1483			3	14	-	& conne3 not of compaynye þe coste3 vnder-take,
1484	111		3	14	-	& if mon kennes yow hom to knowe, 3e kest hom of your mynde;
1485		C	3	14	-	Þou hat3 for-3eten 3ederly þat 3isterday I ta3tte
1486			3	14	-	alder-truest token of talk þat I cowþe."
1487			3	14	-	"What is þat?" quod þe wyghe, "I-wysse I wot neuer,
1488			3	14	-	If hit be sothe þat 3e breue, þe blame is myn awen."
1489		D	3	14	-	"3et I kende yow of kyssyng," quod þe clere þenne,
1490			3	14	-	"Quere-so countenaunce is couþe, quikly to clayme,
1491			3	14	-	Þat bicumes vche a kny3t, þat cortaysy vses."
1492			3	14	-	"Do way," quod þat derf mon, "my dere, þat speche,
1493		E	3	14	-	For þat durst I not do, lest I denayed were,
1494			3	14	-	If I were werned, I were wrang I-wysse, 3if I profered."
1495			3	14	-	"Ma fay," quod þe mere wyf, "3e may not be werned,
1496		F	3	14	-	3e ar stif in-noghe to constrayne wyth strenkþe, 3if yow lyke3,
1497			3	14	-	if any were so vilanous þat yow denaye[2] wolde."
1498			3	14	-	"3e, be God," quod Gawayn, "good is your speche,
1499			3	14	-	Bot þrete is vn-þryuande in þede þer I lende,
1500		G	3	14	-	& vche gift þat is geuen not with goud wylle;
1501			3	14	-	I am at your comaundement, to kysse quen yow lyke3,
1502			3	14	-	e may lach quen yow lyst, & leue quen yow þynkke3,
1503			3	14	b	in space."
1504		H	3	14	w	Þe lady loute3 a-doun,
1505			3	14	w	& comlyly kysses his face,
1506			3	14	w	Much speche þay þer expoun,
1507			3	14	w	Of druryes greme & grace.
1508		A	3	15	-	"I woled[1] wyt at yow, wy3e," þat worþy þer sayde,
1509			3	15	-	"& yow wrathed not þer-wyth, what were þe skylle,
1510			3	15	-	Þat so 3ong & so 3epe, as 3e [ar] at þis tyme,
1511			3	15	-	So cortayse, so kny3tyly, as 3e ar knowen oute,
1512		B	3	15	-	& of alle cheualry to chose, þe chef þyng a-losed,
1513			3	15	-	Is[2] þe lel layk of luf, þe lettrure of armes;
1514			3	15	-	F[or] to telle of þis tenelyng of þis trwe kny3te3,
1515			3	15	-	Hit is þe tytelet, token, & tyxt of her werkke3,
1516			3	15	-	How le[des] for her lele luf hor lyue3 han auntered,
1517			3	15	-	Endured for her drury dulful stounde3,
1518			3	15	-	& after wenged with her walour & voyded her care,
1519		C	3	15	-	& bro3t blysse in-to boure, with bountees hor awen.
1520			3	15	-	& 3e ar kny3t com-lokest kyd of your elde,
1521	111b		3	15	-	Your worde & your worchip walke3 ay quere,
1522			3	15	-	& I haf seten by your-self here sere twyes,
1523		D	3	15	-	3et herde I neuer of your hed helde no worde3
1524			3	15	-	Þat euer longed to luf, lasse ne more;
1525		E	3	15	-	& 3e, þat ar so cortays & coynt of your hetes,
1526			3	15	-	Oghe to a 3onke þynk 3ern to schewe,
1527			3	15	-	& teche sum tokene3 of trweluf craftes.
1528			3	15	-	Why ar 3e lewed, þat alle þe los welde3,
1529			3	15	-	Oþer elles 3e demen me to dille, your dalyaunce to herken?
1530			3	15	b	for schame!
1531			3	15	w	I com hider sengel, & sitte,
1532			3	15	w	To lerne at yow sum game,
1533		F	3	15	w	Dos, teche3 me of your wytte,
1534			3	15	w	Whil my lorde is fro hame."
1535		A	3	16	-	"In goud fayþe," quod Gawayn, "God yow for3elde,
1536			3	16	-	Gret is þe gode gle, & gomen to me huge,
1537			3	16	-	Þat so worþy as 3e wolde wynne hidere,
1538			3	16	-	& pyne yow with so pouer a mon, as play wyth your kny3t,
1539			3	16	-	With any skynne3 countenaunce, hit keuere3 me ese;
1540		B	3	16	-	Bot to take þe toruayle[1] to my-self, to trwluf expoun,
1541			3	16	-	& towche þe teme3 of tyxt, & tale3 of arme3,
1542			3	16	-	To yow þat, I wot wel, welde3 more sly3t
1543			3	16	-	Of þat art, bi þe half, or a hundreth of seche
1544			3	16	-	As I am, oþer euer schal, in erde þer I leue,
1545			3	16	-	Hit were a fole fele-folde, my fre, by my trawþe.
1546		C	3	16	-	I wolde yowre wylnyng worche at my my3t,
1547			3	16	-	As I am hy3ly bihalden, & euer-more wylle
1548		D	3	16	-	Be seruaunt to your-seluen, so saue me dry3tyn!"
1549			3	16	-	Þus hym frayned þat fre, & fondet hym ofte,
1550			3	16	-	Forto haf wonnen hym to wo3e, what-so scho þo3t elle3,
1551		E	3	16	-	Bot he de fended hym so fayr, þat no faut semed,
1552			3	16	-	Ne non euel on nawþer halue, nawþer þay wysten,
1553			3	16	b	bot blysse;
1554			3	16	w	Þay la3ed & layked longe,
1555			3	16	w	At þe last scho con hym kysse,
1556		F	3	16	w	Hir leue fayre con scho fonge,
1557			3	16	w	& went hir waye Iwysse.
1558		A	3	17	-	Then ruþes hym þe renk, & ryses to þe masse,
1559	112		3	17	-	& siþen hor diner wat3 dy3t & derely serued.
1560		B	3	17	-	Þe lede with þe ladye3 layked alle day,
1561			3	17	-	Bot þe lorde ouer þe londe3 launced ful ofte,
1562			3	17	-	Swe3 his vncely swyn, þat swynge3 bi þe bonkke3,
1563		C	3	17	-	& bote þe best of his brache3 þe bakke3 in sunder;
1564			3	17	-	Þer he bode in his bay, tel[1] bawe-men hit breken,
1565			3	17	-	& made[2] hym, maw-gref his bed, forto mwe vtter;
1566		D	3	17	-	So felle flone3 per flete, when þe folk gedered;
1567			3	17	-	Bot 3et þe styffest to start bi stounde3 he made,
1568			3	17	-	Til at þe last he wat3 so mat, he my3t no more renne,
1569		E	3	17	-	Bot in þe hast þat he my3t, he to a hole wynne3,
1570			3	17	-	Of a rasse, bi a rokk, þer renne3 þe boerne,
1571			3	17	-	He gete þe bonk at his bak, bigyne3 to scrape,
1572		F	3	17	-	Þe froþe femed[3] at his mouth vnfayre bi þe wyke3,
1573			3	17	-	Whette3 his whyte tusche3; with hym þen irked
1574			3	17	-	Alle þe burne3 so bolde, þat hym by stoden,
1575		G	3	17	-	To nye hym on-ferum, bot ne3e hym non durst
1576			3	17	b	for woþe;
1577			3	17	w	He hade hurt so mony byforne,
1578			3	17	w	Þat al þu3t[4] þenne ful loþe,
1579		H	3	17	w	Be more wyth his tusche3 torne,
1580			3	17	w	Þat breme wat3 [&] brayn-wod bothe.
1581		A	3	18	-	Til þe kny3t com hym-self, kachande his blonk,
1582			3	18	-	Sy3 hym byde at þe bay, his burne3 bysyde,
1583		B	3	18	-	He ly3tes luflych[1] adoun, leue3 his corsour,
1584			3	18	-	Brayde3 out a bry3t bront, & bigly forth stryde3,
1585			3	18	-	Founde3 fast þur3 þe forth, þer þe felle byde3,
1586		C	3	18	-	Þe wylde wat3 war of þe wy3e with weppen in honde,
1587			3	18	-	Hef hy3ly þe here, so hetterly he fnast,
1588			3	18	-	Þat fele ferde for þe freke3,[2] lest felle hym þe worre;
1589		D	3	18	-	Þe swyn sette3 hym out on þe segge euen,
1590			3	18	-	Þat þe burne & þe bor were boþe vpon hepe3,
1591			3	18	-	In þe wy3t-est of þe water, þe worre hade þat oþer;
1592		E	3	18	-	For þe mon merkke3 hym wel, as þay mette fyrst,
1593			3	18	-	Set sadly þe scharp in þe slot euen,
1594		F	3	18	-	Hit hym vp to þe hult, þat þe hert schyndered,
1595			3	18	-	& he 3arrande hym 3elde, & 3edoun[3] þe water,
1596			3	18	b	ful tyt;
1597	112b		3	18	w	A hundreth hounde3 hym hent,
1598		G	3	18	w	Þat bremely con hym bite,
1599			3	18	w	Burne3 him bro3t to bent,
1600			3	18	w	& dogge3 to dethe endite.
1601		A	3	19	-	There wat3 blawyng of prys in mony breme home,
1602			3	19	-	He3e halowing on hi3e, with haþele3 þat my3t;
1603		B	3	19	-	Brachetes bayed þat best, as bidden þe maystere3,
1604			3	19	-	Of þat chargeaunt chace þat were chef huntes.
1605		C	3	19	-	Þenne a wy3e þat wat3 wys vpon wod crafte3,
1606			3	19	-	To vnlace þis bor lufly bigynne3;
1607		D	3	19	-	Fyrst he hewes of his hed, & on hi3e sette3,
1608			3	19	-	& syþen rende3 him al roghe bi þe rygge after,
1609		E	3	19	-	Brayde3 out þe boweles, brenne3 hom on glede,
1610			3	19	-	With bred blent þer-with his braches rewarde3;
1611			3	19	-	Syþen he britne3 out þe brawen in bry3t brode [s]chelde3,
1612		F	3	19	-	& hat3 out þe hastlette3, as hi3tly biseme3;
1613		G	3	19	-	& 3et hem halche3 al hole þe halue3 to-geder,
1614			3	19	-	& syþen on a stif stange stoutly hem henges.
1615			3	19	-	Now with þis ilk swyn þay swengen to home;
1616		H	3	19	-	Þe bores hed wat3 borne bifore þe burnes seluen,
1617			3	19	-	Þat him for-ferde in þe forþe, þur3 forse of his honde,
1618			3	19	b	so stronge;
1619			3	19	w	Til he se3 sir Gawayne,
1620			3	19	w	In halle hym þo3t ful longe,
1621		I	3	19	w	He calde, & he com gayn,
1622			3	19	w	His fee3 þer for to fonge.
1623		A	3	20	-	Þe lorde ful lowde with lote, & la3ed myry,
1624			3	20	-	When he se3e sir G: with solace he speke3;
1625			3	20	-	Þe goude ladye3 were geten, & gedered þe meyny,
1626		B	3	20	-	He schewe3 hem þe schelde3, & schapes hem þe tale,
1627			3	20	-	Of þe largesse, & þe lenþe, þe liþerne3 alse,
1628			3	20	-	Of þe were of þe wylde swyn, in wod þer he fled.
1629			3	20	-	Þat oþer kny3t ful comly comended his dede3,
1630			3	20	-	& praysed hit as gret prys, þat he proued hade;
1631		C	3	20	-	For suche a brawne of a best, þe bolde burne sayde,
1632			3	20	-	Ne such sydes of a swyn, segh he neuer are.
1633			3	20	-	Þenne hondeled þay þe hoge hed, þe hende mon hit praysed,
1634	113		3	20	-	& let lodly þerat þe lorde forte here:
1635		D	3	20	-	"Now Gawayn," quod þe god mon, "þis gomen is your awen,
1636			3	20	-	Bi fyn for-warde & faste, faythely 3e knowe."
1637			3	20	-	"Hit is sothe," quod þe segge, "& as siker trwe;
1638			3	20	-	Alle my get I schal yow gif agayn, bi my trawþe."
1639		E	3	20	-	He [hent] þe haþel aboute þe halse, & hendely hym kysses,
1640			3	20	-	& efter-sones of þe same he serued hym þere.
1641			3	20	-	"Now ar we euen," quod þe haþel, "in þis euen-tide,
1642			3	20	-	Of alle þe couenauntes þat we knyt, syþen I com hider,
1643			3	20	b	bi lawe;"
1644		F	3	20	w	Þe lorde sayde, "bi saynt Gile,
1645			3	20	w	e ar þe best þat I knowe,
1646			3	20	w	e ben ryche in a whyle,
1647			3	20	w	Such chaffer & 3e drowe."
1648		A	3	21	-	Þenne þay teldet table3 [on] trestes alofte,
1649		B	3	21	-	Kesten cloþe3 vpon, clere ly3t þenne
1650		C	3	21	-	Wakned bi wo3e3, waxen torches
1651			3	21	-	Segge3 sette, & serued in sale al aboute;
1652		D	3	21	-	Much glam & gle glent vp þer-inne,
1653			3	21	-	Aboute þe fyre vpon flet, & on fele wyse,
1654		E	3	21	-	At þe soper & after, mony aþel songe3,
1655			3	21	-	As coundutes of kryst-masse, & carole3 newe,
1656			3	21	-	With alle þe manerly merþe þat mon may of telle.
1657		F	3	21	-	& euer oure luflych kny3t þe lady bi-syde;
1658			3	21	-	Such semblaunt to þat segge semly ho made,
1659		G	3	21	-	Wyth stille stollen countenaunce, þat stalworth to plese,
1660			3	21	-	Þat al for-wondered wat3 þe wy3e, & wroth with hym-seluen,
1661			3	21	-	Bot he nolde not for his nurture nurne hir a-3ayne3,
1662			3	21	-	Bot dalt with hir al in daynte, how-se-euer þe dede turned
1663			3	21	b	to wrast;
1664		H	3	21	w	Quen þay hade played in halle,
1665			3	21	w	As longe as hor wylle hom last,
1666		I	3	21	w	To chambre he[1] con hym calle,
1667			3	21	w	& to þe chem-ne þay past.
1668		A	3	22	-	Ande þer þay dronken, & dalten, & demed eft nwe,
1669			3	22	-	To norne on þe same note, on nwe3ere3 euen;
1670		B	3	22	-	Bot þe kny3t craued leue, to kayre on þe morn,
1671			3	22	-	For hit wat3 ne3 at þe terme, þat he to[1] schulde.
1672			3	22	-	Þe lorde hym letted of þat, to lenge hym resteyed,    [Fol. 113b.]
1673		C	3	22	-	& sayde, "as I am trwe segge, I siker my trawþe,
1674		D	3	22	-	Þou schal cheue to þe grene chapel, þy charres to make,
1675			3	22	-	Leude, on nw3ere3 ly3t, longe bifore pryme:
1676			3	22	-	For-þy þow lye in þy loft, & lach þyn ese,
1677			3	22	-	& I schal hunt in þis holt, & halde þe towche3,
1678			3	22	-	Chaunge wyth þe cheuisaunce, bi þat I charre hider;
1679			3	22	-	For I haf fraysted þe twys, & faythful I fynde þe,
1680			3	22	-	Now þrid tyme þrowe best þenk on þe morne,
1681			3	22	-	Make we mery quyl we may, & mynne vpon Ioye,
1682			3	22	-	For þe lur may mon lach, when so mon lyke3."
1683			3	22	-	Þis wat3 grayþely graunted, & Gawayn is lenged,
1684		E	3	22	-	Bliþe bro3t wat3 hym drynk, & þay to bedde 3eden,
1685			3	22	b	with li3t;
1686		F	3	22	w	Sir G: lis & slepes,
1687			3	22	w	Ful stille & softe al ni3t;
1688		G	3	22	w	Þe lorde þat his crafte3 kepes,
1689			3	22	w	Ful erly he wat3 di3t.
1690		A	3	23	-	After messe a morsel[1] he & his men token,
1691			3	23	-	Miry wat3 þe mornyng, his mounture he askes;
1692		B	3	23	-	Alle þe haþeles þat on horse schulde helden hym after,
1693			3	23	-	Were boun busked on hor blonkke3, bi-fore[2] þe halle 3ate3;
1694		C	3	23	-	Ferly fayre wat3 þe folde, for þe forst clenged,
1695			3	23	-	In rede rudede vpon rak rises þe sunne,
1696		D	3	23	-	& ful clere coste3[3] þe clowdes of þe welkyn.
1697			3	23	-	Hunteres vnhardeled bi a holt syde,
1698			3	23	-	Rocheres roungen bi rys, for rurde of her hornes;
1699		E	3	23	-	Summe fel in þe fute, þer þe fox bade,
1700			3	23	-	Trayle3 ofte a trayteres[4], bi traunt of her wyles;
1701			3	23	-	A kenet kryes þerof, þe hunt on hym calles,
1702			3	23	-	His fela3es fallen hym to, þat fnasted ful þike,
1703		F	3	23	-	Runnen forth in a rabel, in his ry3t fare;
1704			3	23	-	& he fyske3 hem by-fore, þay founden hym sone,
1705		G	3	23	-	& quen þay seghe hym with sy3t, þay sued hym fast,
1706			3	23	-	Wre3ande h[ym] ful [w]eterly with a wroth noyse;
1707		H	3	23	-	& he trantes & tornayee3 þur3 mony tene greue;
1708			3	23	-	Hamloune3, & herkene3, bi hegge3 ful ofte;
1709	114	I	3	23	-	At þe last bi a littel dich he lepe3 ouer a spenné,
1710			3	23	-	Stele3 out ful stilly bi a strothe rande,
1711		J	3	23	-	Went haf wylt of þe wode, with wyle3 fro þe houndes,
1712			3	23	-	Þenne wat3 he went, er he wyst, to[5] a wale tryster,
1713		K	3	23	-	Þer þre þro at a þrich þrat hym at ones,
1714			3	23	b	al graye;
1715		L	3	23	w	He blenched a3ayn bilyue,
1716			3	23	w	& stifly start onstray,
1717			3	23	w	With alle þe wo on lyue,
1718		M	3	23	w	To þe wod he went away.
1719		A	3	24	-	Thenne wat3 hit lif vpon list to lyþen þe hounde3,
1720			3	24	-	When alle þe mute hade hym met, menged to-geder,
1721			3	24	-	Suche a sor3e at þat sy3t þay sette on his hede,
1722			3	24	-	As alle þe clamberande clyffes hade clatered on hepes;
1723		B	3	24	-	Here he wat3 halawed, when haþele3 hym metten,
1724			3	24	-	Loude he wat3 3ayned, with 3arande speche;
1725		C	3	24	-	Þer he wat3 þreted, & ofte þef called,
1726			3	24	-	& ay þe titleres at his tayl, þat tary he ne my3t;
1727			3	24	-	Ofte he wat3 runnen at, when he out rayked,
1728		D	3	24	-	& ofte reled in a3ayn, so reniarde wat3 wylé.
1729		E	3	24	-	& 3e he lad hem bi lag, mon, þe lorde & his meyny;
1730			3	24	-	On þis maner bi þe mountes, quyle myd, ouer, vnder,
1731		F	3	24	-	Whyle þe hende kny3t at home holsumly slepe3,
1732			3	24	-	With-inne þe comly cortynes, on þe colde morne.
1733			3	24	-	Bot þe lady for luf let not to slepe,
1734			3	24	-	Ne þe purpose to payre, þat py3t in hir hert,
1735			3	24	-	Bot ros hir vp radly, rayked hir þeder,
1736		G	3	24	-	In a mery mantyle, mete to þe erþe,
1737			3	24	-	Þat wat3 furred ful fyne with felle3, wel pured,
1738			3	24	-	No hwe3 goud on hir hede, bot þe ha3er stones
1739			3	24	-	Trased aboute hir tressour, be twenty in clusteres;
1740		H	3	24	-	Hir þryuen face & hir þrote þrowen al naked,
1741			3	24	-	Hir brest bare bifore, & bihinde eke.
1742		I	3	24	-	Ho come3 with-inne þe chambre dore, & closes hit hir after,
1743		J	3	24	-	Wayne3[1] vp a wyndow, & on þe wy3e calle3,
1744			3	24	-	& radly þus re-hayted hym, with hir riche worde3,
1745			3	24	b	with[2] chere;
1746		K	3	24	w	"A! mon, how may þou slepe,
1747	114b	L	3	24	w	Þis morning is so clere?"
1748			3	24	w	He wat3 in drowping depe,
1749			3	24	w	Bot þenne he con hir here.
1750		A	3	25	-	In dre3 droupyng of dreme draueled þat noble,
1751			3	25	-	As mon þat wat3 in mornyng of mony þro þo3tes,
1752			3	25	-	How þat destiné schulde þat day [dy3t] his wyrde,
1753			3	25	-	At þe grene chapel, when he þe gome metes,
1754			3	25	-	& bi-houes his buffet abide, with-oute debate more;
1755		B	3	25	-	Bot quen þat comly he keuered his wyttes,
1756			3	25	-	Swenges out of þe sweuenes, & sware3 with hast.
1757			3	25	-	Þe lady luflych com la3ande swete,
1758		C	3	25	-	Felle ouer his fayre face, & fetly him kyssed;
1759			3	25	-	He welcume3 hir worþily, with a wale chere;
1760			3	25	-	He se3 hir so glorious, & gayly atyred,
1761			3	25	-	So fautles of hir fetures, & of so fyne hewes,
1762		D	3	25	-	Wi3t wallande Ioye warmed his hert;
1763			3	25	-	With smoþe smylyng & smolt þay smeten in-to merþe,
1764			3	25	-	Þat al wat3 blis & bonchef, þat breke hem bi-twene,
1765			3	25	b	& wynne,
1766			3	25	w	Þay lanced wordes gode,
1767			3	25	w	Much wele þen wat3 þer-inne,
1768		E	3	25	w	Gret perile bi-twene hem stod,
1769			3	25	w	Nif mare of hir kny3t mynne.
1770		A	3	26	-	For þat prynce of pris de-presed hym so þikke.
1771			3	26	-	Nurned hym so ne3e þe þred, þat nede hym bi-houed,
1772			3	26	-	Oþer lach þer hir luf, oþer lodly re-fuse;
1773			3	26	-	He cared for his cortaysye, lest craþayn he were,
1774		B	3	26	-	& more for his meschef, 3if he schulde make synne,
1775			3	26	-	& be traytor to þat tolke, þat þat telde a3t.
1776			3	26	-	"God schylde," quod þe schalk, "þat schal not be-falle!"
1777			3	26	-	With luf-la3yng a lyt, he layd hym by-syde
1778			3	26	-	Alle þe speche3 of specialté þat sprange of her mouthe.
1779			3	26	-	Quod þat burde to þe burne, "blame 3e disserue,
1780			3	26	-	3if 3e luf not þat lyf þat 3e lye nexte,
1781			3	26	-	Bifore alle þe wy3e3 in þe worlde, wounded in hert,
1782		C	3	26	-	Bot if 3e haf a lemman, a leuer, þat yow lyke3 better,
1783			3	26	-	& folden fayth to þat fre, festned so harde,
1784	115		3	26	-	Þat yow lausen ne lyst, & þat I leue nouþe;
1785			3	26	-	And þat 3e telle me þat, now trwly I pray yow,
1786			3	26	-	For alle þe lufe3 vpon lyue, layne not þe soþe,
1787			3	26	b	for gile."
1788		D	3	26	w	Þe kny3t sayde, "be sayn Ion,"
1789			3	26	w	& smeþely con he smyle,
1790			3	26	w	"In fayth I welde ri3t non,
1791			3	26	w	Ne non wil welde þe quile."
1792			3	27	-	"Þat is a worde," quod þat wy3t, "þat worst is of alle,
1793			3	27	-	Bot I am swared for soþe, þat sore me þinkke3;
1794		A	3	27	-	Kysse me now coraly, & I schal cach heþen,
1795			3	27	-	I may bot mourne vpon molde, as may þat much louyes."
1796			3	27	-	Sykande ho swe3e doun, & semly hym kyssed,
1797			3	27	-	& siþen ho seueres hym fro, & says as ho stondes,
1798			3	27	-	"Now, dere, at þis de-partyng, do me þis ese,
1799		B	3	27	-	Gif me sumquat of þy gifte, þi gloue if[1] hit were,
1800		C	3	27	-	Þat I may mynne on þe mon, my mournyng to lassen."
1801			3	27	-	"Now Iwysse," quod þat wy3e, "I wolde I hade here
1802			3	27	-	Þe leuest þing for þy luf, þat I in londe welde,
1803		D	3	27	-	For 3e haf deserued, forsoþe, sellyly ofte
1804			3	27	-	More rewarde bi resoun, þen I reche my3t,
1805			3	27	-	Bot to dele yow for drurye, þat dawed bot neked;
1806			3	27	-	Hit is not your honour to haf at þis tyme
1807			3	27	-	A gloue for a garysoun, of Gawayne3 gifte3,
1808			3	27	-	& I am here [on] an erande in erde3 vncouþe,
1809		E	3	27	-	& haue no men wyth no male3, with menskful þinge3;
1810			3	27	-	Þat mislyke3 me, ladé, for luf at þis tyme,[2]
1811			3	27	-	Iche tolke mon do as he is tan, tas to non ille,
1812			3	27	b	ne pine."
1813		F	3	27	w	"Nay, hende of hy3e honours,"
1814			3	27	w	Quod þat lufsum vnder lyne,
1815		G	3	27	w	"Þa3 I hade o3t[3] of youre3,
1816			3	27	w	3et schulde 3e haue of myne."
1817		A	3	28	-	Ho ra3t hym a riche rynk[1] of red golde werke3,
1818			3	28	-	Wyth a starande ston, stondande alofte,
1819			3	28	-	Þat bere blusschande beme3 as þe bry3t sunne;
1820			3	28	-	Wyt 3e wel, hit wat3 worth wele ful hoge.
1821		B	3	28	-	Bot þe renk hit renayed, & redyly he sayde,
1822	115b		3	28	-	"I wil no gifte3 for gode, my gay, at þis tyme;
1823		C	3	28	-	I haf none yow to norne, ne no3t wyl I take."
1824			3	28	-	Ho bede hit hym ful bysily, & he hir bode wernes,
1825			3	28	-	& swere swyftel[y] his sothe, þat he hit sese nolde;
1826		D	3	28	-	& ho sore þat he forsoke, & sayde þer-after,
1827			3	28	-	"If 3e renay my rynk, to ryche for hit seme3,
1828			3	28	-	3e wolde not so hy3ly halden be to me,
1829			3	28	-	I schal gif yow my girdel, þat gaynes yow lasse."
1830			3	28	-	Ho la3t a lace ly3tly, þat[2] leke vmbe hir syde3,
1831		E	3	28	-	Knit vpon hir kyrtel, vnder þe clere mantyle,
1832			3	28	-	Gered hit wat3 with grene sylke, & with golde schaped,
1833			3	28	-	No3t bot arounde brayden, beten with fyngre3;
1834			3	28	-	& þat ho bede to þe burne, & blyþely bi-so3t
1835		F	3	28	-	Þa3 hit vn-worþi were, þat he hit take wolde.
1836			3	28	-	& he nay þat he nolde neghe in no wyse,
1837		G	3	28	-	Nauþer golde ne garysoun, er God hym grace sende,
1838			3	28	-	To acheue to þe chaunce þat he hade chosen þere.
1839			3	28	-	"& þerfore, I pray yow, displese yow no3t,
1840			3	28	-	& lette3 be your bisinesse, for I bayþe hit yow neuer
1841			3	28	b	to graunte;
1842			3	28	w	I am derely to yow biholde,
1843			3	28	w	Bi-cause of your sembelaunt,
1844		H	3	28	w	& euer in hot & colde
1845			3	28	w	To be your trwe seruaunt.
1846		A	3	29	-	"Now forsake 3e þis silke." sayde þe burde þenne,
1847			3	29	-	"For hit is symple in hit-self. & so hit wel seme3?
1848			3	29	-	Lo! so hit is littel, & lasse hit is worþy;
1849		B	3	29	-	Bot who-so knew þe costes þat knit ar þer-inne,
1850			3	29	-	He wolde hit prayse at more prys, parauenture;
1851		C	3	29	-	For quat gome so is gorde with þis grene lace,
1852			3	29	-	While he hit hade hemely halched aboute,
1853			3	29	-	Þer is no haþel vnder heuen to-hewe hym þat my3t;
1854		D	3	29	-	For he my3t not he slayn, for sly3t vpon erþe."
1855			3	29	-	Þen kest þe kny3t, & hit come to his hert,
1856		E	3	29	-	Hit were a Iuel for þe Iopardé, þat hym iugged were,
1857			3	29	-	When he acheued to þe chapel, his chek forto fech;
1858		F	3	29	-	My3[1] he haf slypped to þe vn-slayn, þe sle3t were noble.
1859	116		3	29	-	Þenne ho þulged with hir þrepe, & þoled hir to speke,
1860			3	29	-	& ho bere on hym þe belt, & bede hit hym swyþe,
1861		G	3	29	-	& he granted, & [ho] hym gafe with a goud wylle,
1862			3	29	-	& biso3t hym, for hir sake, disceuer hit neuer,
1863			3	29	-	Bot to lelly layne for[2] hir lorde; þe leude hym acorde3.
1864			3	29	-	Þat neuer wy3e schulde hit wyt, Iwysse, bot þay twayne,
1865			3	29	b	for no3te;
1866			3	29	w	He þonkked hir oft ful swyþe,
1867			3	29	w	Ful þro with hert & þo3t.
1868		H	3	29	w	Bi þat on þrynne syþe,
1869			3	29	w	He hat3 kyst þe kny3t so to3t.
1870		A	3	30	-	Thenne lachche3 ho hir leue, & leue3 hym þere,
1871			3	30	-	For more myrþe of þat mon mo3t ho not gete;
1872		B	3	30	-	When ho[1] wat3 gon, sir G. gere3 hym sone,
1873			3	30	-	Rises, & riches hym in araye noble,
1874		C	3	30	-	Lays vp þe luf-lace, þe lady hym ra3t,
1875			3	30	-	Hid hit ful holdely, þer he hit eft fonde;
1876			3	30	-	Syþen cheuely to þe chapel choses he þe waye,
1877		D	3	30	-	Preuely aproched to a prest, & prayed hym þere
1878			3	30	-	Þat he wolde lyfte[2] his lyf, & lern hym better,
1879			3	30	-	How his sawle schulde be saued, when he schuld seye heþen.
1880		E	3	30	-	Þere he schrof hym schyrly, & schewed his mysdede3,
1881			3	30	-	Of þe more & þe mynne, & merci beseche3,
1882		F	3	30	-	& of absolucioun he on þe segge calles;
1883			3	30	-	& he asoyled hym surely, & sette hym so clene,
1884		G	3	30	-	As dome3-day schulde haf ben di3t on þe morn.
1885			3	30	-	& syþen he mace hym as mery among þe fre ladyes,
1886		H	3	30	-	With comlych caroles, & alle kynnes ioye,
1887			3	30	-	As neuer he did bot þat daye, to þe derk ny3t,
1888			3	30	b	with blys;
1889			3	30	w	Vche mon hade daynte þare,
1890		I	3	30	w	Of hym, & sayde Iwysse,
1891		J	3	30	w	Þus myry he wat3 neuer are,
1892			3	30	w	Syn he com hider, er þis.
1893		A	3	31	-	Now hym lenge in þat lee, þer luf hym bi-tyde;
1894			3	31	-	et is þe lorde on þe launde, ledande his gomnes,
1895		B	3	31	-	He hat3 forfaren þis fox, þat he fol3ed longe;
1896			3	31	-	As he sprent ouer a spenné, to spye þe schrewe,
1897	116b		3	31	-	Þer as he herd þe howndes, þat hasted hym swyþe,
1898		C	3	31	-	Renaud com richchande þur3 a ro3e greue,
1899			3	31	-	& alle þe rabel in a res, ry3t at his hele3.
1900		D	3	31	-	Þe wy3e wat3 war of þe wylde, & warly abides,
1901			3	31	-	& brayde3 out þe bry3t bronde, & at þe best caste3;
1902			3	31	-	& he schunt for þe scharp, & schulde haf arered,
1903		E	3	31	-	A rach rapes hym to, ry3t er he my3t,
1904			3	31	-	& ry3t bifore þe hors fete þay fel on hym alle,
1905			3	31	-	& woried me þis wyly wyth a wroth noyse.
1906		F	3	31	-	Þe lorde ly3te3 bilyue, & cache3 by[1] sone,
1907			3	31	-	Rased hym ful radly out of þe rach mouþes,
1908			3	31	-	Halde3 he3e ouer his hede, halowe3 faste,
1909			3	31	-	& þer bayen hym mony bray[2] hounde3;
1910		G	3	31	-	Huntes hy3ed hem þeder, with horne3 ful mony,
1911			3	31	-	Ay re-chatande ary3t til þay þe renk se3en;
1912			3	31	-	Bi þat wat3 comen his compeyny noble,
1913			3	31	-	Alle þat euer ber bugle blowed at ones,
1914		H	3	31	-	& alle þise oþer halowed, þat hade no hornes,
1915			3	31	-	Hit wat3 þe myriest mute þat euer men herde,
1916			3	31	-	Þe rich rurd þat þer wat3 raysed for renaude saule,
1917			3	31	b	with lote;
1918		I	3	31	w	Hor hounde3 þay þer rewarde,
1919			3	31	w	Her[3] hede3 þay fawne & frote,
1920		J	3	31	w	& syþen þay tan reynarde,
1921			3	31	w	& tyrnen of his cote.
1922		A	3	32	-	& þenne þay helden to home, for hit wat3 nie3 ny3t,
1923			3	32	-	Strakande ful stoutly in hor store horne3;
1924		B	3	32	-	Þe lorde is ly3t at þe laste at hys lef home,
1925			3	32	-	Fynde3 fire vpon flet, þe freke þer by-side,
1926			3	32	-	Sir Gawayn þe gode, þat glad wat3 with alle,
1927		C	3	32	-	Among þe ladies for luf he ladde much ioye,
1928			3	32	-	He were a bleaunt of blwe, þat bradde to þe erþe,
1929			3	32	-	His surkot semed hym wel, þat softe wat3 forred,
1930			3	32	-	& his hode of þat ilke henged on his schulder,
1931		D	3	32	-	Blande al of blaunner were boþe al aboute.
1932			3	32	-	He mete3 me þis god mon in mydde3 þe flore,
1933			3	32	-	& al with gomen he hym gret, & goudly he sayde,
1934			3	32	-	"I schal fylle vpon fyrst oure forwarde3 nouþe,
1935	117		3	32	-	Þat we spedly han spoken, þer spared wat3 no drynk;"
1936		E	3	32	-	Þen acoles he [þe] kny3t, & kysses hym þryes,
1937		F	3	32	-	As sauerly & sadly as he hem sette couþe.
1938		G	3	32	-	"Bi Kryst," quod þat oþer kny3t, "3e cach much sele,
1939			3	32	-	In cheuisaunce of þis chaffer, 3if 3e hade goud chepe3."
1940			3	32	-	"3e of þe chepe no charg," quod chefly þat oþer,
1941			3	32	-	"As is pertly payed þe chepe3 þat I a3te."
1942			3	32	-	"Mary," quod þat oþer mon, "myn is bi-hynde,
1943		H	3	32	-	For I haf hunted al þis day, & no3t haf I geten,
1944		I	3	32	-	Bot þis foule fox felle, þe fende haf þe gode3,
1945		J	3	32	-	& þat is ful pore, for to pay for suche prys þinges,
1946			3	32	-	As 3e haf þry3t me here, þro suche þre cosses,
1947			3	32	b	so gode."
1948			3	32	w	"I-no3," quod sir Gawayn,
1949			3	32	w	"I þonk yow, bi þe rode;"
1950		K	3	32	w	& how þe fox wat3 slayn,
1951			3	32	w	He tolde hym, as þay stode.
1952		A	3	33	-	With merþe & mynstralsye, wyth mete3 at hor wylle,
1953			3	33	-	Þay maden as mery as any men mo3ten,
1954			3	33	-	With la3yng of ladies, with lote3 of bordes;
1955			3	33	-	Gawayn & þe gode mon so glad were þay boþe,
1956			3	33	-	Bot if þe douthe had doted, oþer dronken ben oþer,
1957			3	33	-	Boþe þe mon & þe meyny maden mony iape3,
1958		B	3	33	-	Til þe sesoun wat3 se3en, þat þay seuer moste;
1959			3	33	-	Burne3 to hor bedde be-houed at þe laste.
1960		C	3	33	-	Þenne lo3ly his leue at þe lorde fyrst
1961			3	33	-	Fochche3 þis fre mon, & fayre he hym þonkke3;
1962		D	3	33	-	"Of such a sellyly[1] soiorne, as I haf hade here,
1963			3	33	-	Your honour, at þis hy3e fest, þe hy3e kyng yow 3elde!
1964			3	33	-	I 3ef yow me for on of youre3, if yowre-self lyke3,
1965			3	33	-	For I mot nedes, as 3e wot, meue to morne;
1966		E	3	33	-	& 3e me take sum tolke, to teche, as 3e hy3t,
1967			3	33	-	Þe gate to þe grene chapel, as god wyl me suffer
1968			3	33	-	To dele, on nw3ere3 day, þe dome of my wyrdes."
1969			3	33	-	"In god fayþe," quod þe god mon. "wyth a goud wylle;
1970			3	33	-	Al þat euer I yow hy3t, halde schal I rede."
1971		F	3	33	-	Þer asyngnes he a seruaunt, to sett hym in þe waye,
1972	117b		3	33	-	& coundue hym by þe downe3, þat he no drechch had,
1973			3	33	-	For to f[e]rk þur3 þe fryth, & fare at þe gaynest,
1974			3	33	b	bi greue.
1975			3	33	w	Þe lorde Gawayn con þonk,
1976			3	33	w	Such worchip he wolde hym weue;
1977		G	3	33	w	Þen at þo ladye3 wlonk.
1978			3	33	w	Þe kny3t hat3 tan his leue.
1979		A	3	34	-	With care & wyth kyssyng he carppe3 hem tille,
1980			3	34	-	& fele þryuande þonkke3 he þrat hom to haue,
1981			3	34	-	& þay 3elden hym a3ay[n] 3eply þat ilk;
1982		B	3	34	-	Þay bikende hym to Kryst, with ful colde sykynge3.
1983		C	3	34	-	Syþen fro þe meyny he menskly de-partes;
1984			3	34	-	Vche mon þat he mette, he made hem a þonke,
1985			3	34	-	For his seruyse, & his solace, & his sere pyne,
1986			3	34	-	Þat þay wyth busynes had ben, aboute hym to serue;
1987			3	34	-	& vche segge as sore, to seuer with hym þere,
1988			3	34	-	As þay hade wonde worþyly with þat wlonk euer.
1989		D	3	34	-	Þen with ledes & ly3t he wat3 ladde to his chambre,
1990			3	34	-	& blybely bro3t to his bedde, to be at his rest;
1991			3	34	-	if he ne slepe soundyly, say ne dar I,
1992		E	3	34	-	For he hade muche on þe morn to mynne, 3if he wolde,
1993			3	34	b	in þo3t;
1994		F	3	34	w	Let hym ly3e þere stille,
1995			3	34	w	He hat3[1] nere þat he so3t,
1996		G	3	34	w	& 3e wyl a whyle be stylle,
1997			3	34	w	I schal telle yow how þay wro3t.
1998		A	4	1	-	Now ne3e3 þe nw3ere, & þe ny3t passe3,
1999			4	1	-	Þe day dryue3 to þe derk, as dry3tyn bidde3;
2000		B	4	1	-	Bot wylde wedere3 of þe worlde wakned þeroute,
2001			4	1	-	Clowdes kesten kenly þe colde to þe erþe,
2002			4	1	-	Wyth ny3e[1] in-noghe of þe norþe, þe naked to tene;
2003		C	4	1	-	Þe snawe snitered ful snart, þat snayped þe wylde;
2004			4	1	-	Þe werbelande wynde wapped fro þe hy3e,
2005		D	4	1	-	& drof vche dale ful of dryftes ful grete.
2006			4	1	-	Þe leude lystened ful wel, þat le3 in his bedde,
2007		E	4	1	-	Þa3 he lowke3 his lidde3, ful lyttel he slepes;
2008			4	1	-	Bi vch kok þat crue, he knwe wel þe steuen.
2009	118		4	1	-	De-liuerly he dressed vp, er þe day sprenged,
2010			4	1	-	For þere wat3 ly3t of a lau[m]pe, þat lemed in his chambre;
2011		F	4	1	-	He called to his chamberlayn, þat cofly hym swared,
2012			4	1	-	& bede hym bryng hym his bruny, & his blonk sadel;
2013			4	1	-	Þat oþer ferke3 hym vp, & feche3 hym his wede3,
2014			4	1	-	& grayþe3 me sir Gawayn vpon a grett wyse.
2015			4	1	-	Fyrst he clad hym in his cloþe3, þe colde for to were;
2016			4	1	-	& syþen his oþer harnays, þat holdely wat3 keped,
2017			4	1	-	Boþe his paunce, & his plate3, piked ful clene,
2018		G	4	1	-	Þe rynge3[2] rokked of þe roust, of his riche bruny;
2019			4	1	-	& al wat3 fresch as vpon fyrst, & he wat3 fayn þenne
2020			4	1	b	to þonk;
2021			4	1	w	He hade vpon vche pece,
2022			4	1	w	Wypped ful wel & wlonk;
2023		H	4	1	w	Þe gayest in to Grece,
2024			4	1	w	Þe burne bede bryng his blonk.
2025		A	4	2	-	Whyle þe wlonkest wedes he warp on hym-seluen;
2026			4	2	-	His cote, wyth be conysaunce of þe clere werke3,
2027			4	2	-	Ennurned vpon veluet vertuuus[1] stone3,
2028			4	2	-	Aboute beten, & bounden, enbrauded seme3,
2029			4	2	-	& fayre furred with-inne wyth fayre pelures.
2030		B	4	2	-	3et laft he not þe lace, þe ladie3 gifte,
2031			4	2	-	Þat for-gat not Gawayn, for gode of hym-seluen;
2032			4	2	-	Bi he hade belted þe bronde vpon his bal3e haunche3,
2033		C	4	2	-	Þenn dressed he his drurye double hym aboute;
2034			4	2	-	Swyþe sweþled vmbe his swange swetely, þat kny3t,
2035			4	2	-	Þe gordel of þe grene silke, þat gay wel bisemed,
2036			4	2	-	Vpon þat ryol red cloþe, þat ryche wat3 to schewe.
2037		D	4	2	-	Bot wered not þis ilk wy3e for wele þis gordel,
2038			4	2	-	For pryde of þe pendaunte3, þa3 polyst þay were,
2039			4	2	-	& þa3 þe glyterande golde glent vpon ende3,
2040		E	4	2	-	Bot forto sauen hym-self, when suffer hym by-houed,
2041			4	2	-	To byde bale with-oute dabate, of bronde hym to were,
2042			4	2	b	oþer knyffe;
2043			4	2	w	Bi þat þe bolde mon boun,
2044			4	2	w	Wynne3 þeroute bilyue,
2045		F	4	2	w	Alle þe meyny of renoun,
2046			4	2	w	He þonkke3 ofte ful ryue.
2047	118b	A	4	3	-	Thenne wat3 Gryngolet grayþe, þat gret wat3 & huge,
2048			4	3	-	& hade ben soiourned sauerly, & in a siker wyse,
2049		B	4	3	-	Hym lyst prik for poynt, þat proude hors þenne;
2050			4	3	-	Þe wy3e wynne3 hym to, & wyte3 on his lyre,
2051			4	3	-	& sayde soberly hym-self, & by his soth swere3,
2052			4	3	-	"Here is a meyny in þis mote, þat on menske þenkke3,
2053		C	4	3	-	Þe mon hem maynteines, ioy mot þay haue;
2054			4	3	-	Þe leue lady, on lyue luf hir bityde;
2055			4	3	-	if þay for charyté cherysen a gest,
2056			4	3	-	& halden honour in her honde, þe haþel hem 3elde,
2057			4	3	-	Þat halde3 þe heuen vpon hy3e, & also yow alle!
2058			4	3	-	& 3if I my3t lyf vpon londe lede any quyle,
2059			4	3	-	I schuld rech yow sum rewarde redyly, if I my3t."
2060		D	4	3	-	Þenn steppe3 he in-to stirop, & stryde3 alofte;
2061			4	3	-	His schalk schewed hym his schelde, on schulder he hit la3t,
2062			4	3	-	Gorde3 to Gryngolet, with his gilt hele3,
2063		E	4	3	-	& he starte3 on þe ston, stod he no lenger,
2064			4	3	b	to praunce;
2065			4	3	w	His haþel on hors wat3 þenne,
2066			4	3	w	Þat bere his spere & launce.
2067		F	4	3	w	"Þis kastel to Kryst I kenne,
2068			4	3	w	He gef hit ay god chaunce!"
2069		A	4	4	-	The brygge wat3 brayde doun, & þe brode 3ate3
2070			4	4	-	Vnbarred, & born open, vpon boþe halue;
2071		B	4	4	-	Þe burne blessed hym bilyue, & þe brede3 passed;
2072			4	4	-	Prayses þe porter, bifore þe prynce kneled,
2073			4	4	-	Gef hym God & goud day, þat Gawayn he saue;
2074		C	4	4	-	& went on his way, with his wy3e one,
2075			4	4	-	Þat schulde teche hym to tourne to þat tene place,
2076			4	4	-	Þer þe ruful race he schulde re-sayue.
2077			4	4	-	Þay bo3en bi bonkke3, þer bo3e3 ar bare,
2078		D	4	4	-	Þay clomben bi clyffe3, þer clenge3 þe colde;
2079			4	4	-	Þe heuen wat3 vp halt, bot vgly þer vnder,
2080			4	4	-	Mist muged on þe mor, malt on þe mounte3,
2081		E	4	4	-	Vch hille hade a hatte, a myst-hakel huge;
2082			4	4	-	Broke3 byled, & breke, bi bonkke3 aboute,
2083			4	4	-	Schyre schaterande on schore3, þer þay doun schowued.
2084	119		4	4	-	Welawylle wat3 þe way, þer þay bi wod schulden,
2085		F	4	4	-	Til hit wat3 sone sesoun, þat þe sunne ryses,
2086			4	4	b	þat tyde;
2087		G	4	4	w	Þay were on a hille ful hy3e,
2088			4	4	w	Þe quyte snaw lay bisyde;
2089		H	4	4	w	Þe burne þat rod hym by
2090			4	4	w	Bede his mayster abide.
2091		A	4	5	-	"For I haf wonnen yow hider, wy3e, at þis tyme,
2092			4	5	-	& now nar 3e not fer fro þat note place,
2093		B	4	5	-	Þat 3e han spied & spuryed so specially after;
2094			4	5	-	Bot I schal say yow for soþe, syþen I yow knowe,
2095			4	5	-	& 3e ar a lede vpon lyue, þat I wel louy,
2096			4	5	-	Wolde 3e worch bi my wytte, 3e worþed þe better.
2097		C	4	5	-	Þe place þat 3e prece to, ful perelous is halden;
2098		D	4	5	-	Þer wone3 a wy3e in þat waste, þe worst vpon erþe;
2099			4	5	-	For he is stiffe, & sturne, & to strike louies,
2100			4	5	-	& more he is þen any mon vpon myddelerde,
2101		E	4	5	-	& his body bigger þen þe best fowre.
2102			4	5	-	Þat ar in Arþure3 hous, Hestor[1] oþer oþer.
2103			4	5	-	He cheue3 þat chaunce at þe chapel grene;
2104		F	4	5	-	Þer passes non bi þat place, so proude in his armes,
2105			4	5	-	Þat he ne dynne3 hym to deþe, with dynt of his honde;
2106			4	5	-	For he is a mon methles, & mercy non vses,
2107		G	4	5	-	For be hit chorle, oþer chaplayn, þat bi þe chapel rydes,
2108			4	5	-	Monk, oþer masse-prest, oþer any mon elles,
2109			4	5	-	Hym þynk as queme hym to quelle, as quyk go hym seluen.
2110			4	5	-	For-þy I say þe as soþe as 3e in sadel sitte,
2111			4	5	-	Com 3e þere, 3e be kylled, [I] may þe kny3t rede,
2112			4	5	-	Trawe 3e me þat trwely, þa3 3e had twenty lyues
2113			4	5	b	to spende;
2114		H	4	5	w	He hat3 wonyd here ful 3ore,
2115			4	5	w	On bent much baret bende,
2116		I	4	5	w	A3ayn his dynte3 sore,
2117			4	5	w	e may not yow defende."
2118		A	4	6	-	"For-þy, goude sir Gawayn, let þe gome one,
2119			4	6	-	& got3 a-way sum oþer gate; vpon Godde3 halue;
2120		B	4	6	-	Cayre3 bi sum oþer kyth, þer Kryst mot yow spede;
2121			4	6	-	& I schal hy3 me hom a3ayn, & hete yow fyrre,
2122	119b	C	4	6	-	Þat I schal swere bi God, & alle his gode hal3e3,
2123			4	6	-	As help me God & þe halydam, & oþe3 in-noghe,
2124			4	6	-	Þat I schal lelly yow layne, & lance neuer tale,
2125			4	6	-	Þat euer 3e fondet to fle, for freke þat I wyst."
2126			4	6	-	"Grant merci;" quod Gawayn, & gruchyng he sayde,
2127			4	6	-	"Wel worth þe wy3e, þat wolde3 my gode,
2128			4	6	-	& þat lelly me layne, I leue wel þou wolde3!
2129		D	4	6	-	Bot helde þou hit neuer so holde, & I here passed,
2130			4	6	-	Founded for ferde for to fle, in fourme þat þou telle3,
2131			4	6	-	I were a kny3t kowarde, I my3t not[1] be excused.
2132		E	4	6	-	Bot I wy1 to þe chape1, for chaunce þat may falle,
2133			4	6	-	& talk wyth þat ilk tulk þe tale þat me lyste,
2134			4	6	-	Worþe hit wele, oþer wo, as þe wyrde lyke3
2135			4	6	b	hit hafe;
2136		F	4	6	w	Þa3e he be a sturn knape,
2137			4	6	w	To sti3tel, &[2] stad with staue,
2138		G	4	6	w	Ful wel con dry3tyn schape,
2139			4	6	w	His seruaunte3 forto saue."
2140		A	4	7	-	"Mary!" quod þat oþer mon, "now þou so much spelle3,
2141			4	7	-	Þat þou wylt þyn awen nye nyme to þy-seluen,
2142			4	7	-	& þe lyst lese þy lyf, þe lette I ne kepe;
2143		B	4	7	-	Haf here þi helme on þy hede, þi spere in þi honde,
2144			4	7	-	& ryde me doun þis ilk rake, bi 3on rokke syde,
2145		C	4	7	-	Til þou be bro3t to þe boþem of þe brem valay;
2146		D	4	7	-	Þenne loke a littel on þe launde, on þi lyfte honde,
2147		E	4	7	-	& þou schal se in þat slade þe self chapel,
2148			4	7	-	& þe borelych burne on bent, þat hit kepe3.
2149			4	7	-	Now fare3 wel on Gode3 half, Gawayn þe noble,
2150			4	7	-	For alle þe golde vpon grounde I nolde go with þe,
2151			4	7	-	Ne bere þe fela3schip þur3 þis fryth on fote fyrre."
2152		F	4	7	-	Bi þat þe wy3e in þe wod wende3 his brydel,
2153			4	7	-	Hit þe hors with þe hele3, as harde as he my3t,
2154			4	7	-	Lepe3 hym ouer þe launde, & leue3 þe kny3t þere,
2155			4	7	b	al one.
2156		G	4	7	w	"Bi Godde3 self," quod Gawayn,
2157			4	7	w	"I wyl nauþer grete ne grone,
2158		H	4	7	w	To Godde3 wylle I am ful bayn,
2159			4	7	w	& to hym I haf me tone."
2160	120	A	4	8	-	Thenne gyrde3 he to Gryngolet, & gedere3 þe rake,
2161			4	8	-	Schowue3 in bi a schore, at a scha3e syde,
2162		B	4	8	-	Ride3 þur3 þe ro3e bonk, ry3t to þe dale;
2163			4	8	-	& þenne he wayted hym aboute, & wylde hit hym þo3t,
2164		C	4	8	-	& se3e no syngne of resette, bisyde3 nowhere,
2165			4	8	-	Bot hy3e bonkke3 & brent, vpon boþe halue,
2166			4	8	-	& ru3e knokled knarre3, with knorned stone3;
2167			4	8	-	Þe skwe3 of þe scowtes skayued[1] hym þo3t.
2168			4	8	-	Þenne he houed, & wyth-hylde his hors at þat tyde,
2169			4	8	-	& ofte chaunged his cher, þe chapel to seche;
2170		D	4	8	-	He se3 non suche in no syde, & selly hym þo3t,
2171			4	8	-	Sone a lyttel on a launde, a lawe as hit we[re];
2172		E	4	8	-	A bal3 ber3, bi a bonke, þe brymme by-syde,
2173			4	8	-	Bi a for3 of a flode, þat ferked þare;
2174			4	8	-	Þe borne blubred þer-inne, as hit boyled hade.
2175		F	4	8	-	Þe kny3t kache3 his caple, & com to þe lawe,
2176		G	4	8	-	Li3te3 doun luflyly, & at a lynde tache3
2177			4	8	-	Þe rayne, & his riche, with a ro3e braunche;
2178		H	4	8	-	Þen[n]e he bo3e3 to þe ber3e, aboute hit he walke,
2179			4	8	-	D[e]batande with hym-self, quat hit be my3t.
2180			4	8	-	Hit hade a hole on þe ende, & on ayþer syde,
2181			4	8	-	& ouer-growen with gresse in glodes ay where,
2182			4	8	-	& al wat3 hol3 in-with, nobot an olde caue,
2183		I	4	8	-	Or a creuisse of an olde cragge, he couþe hit no3t deme
2184			4	8	b	with spelle,
2185			4	8	w	"We,[2] lorde," quod þe gentyle kny3t,
2186			4	8	w	"Wheþer þis be þe grene chapelle;
2187		J	4	8	w	He my3t aboute myd-ny3t,
2188			4	8	w	[Þ]e dele his matynnes telle!"
2189		A	4	9	-	"Now i-wysse," quod Wowayn, "wysty is here;
2190			4	9	-	Þis oritore is vgly, with erbe3 ouer-growen;
2191		B	4	9	-	Wel biseme3 þe wy3e wruxled in grene
2192			4	9	-	Dele here his deuocioun, on þe deuele3 wyse;
2193			4	9	-	Now I fele hit is þe fende, in my fyue wytte3,
2194			4	9	-	Þat hat3 stoken me þis steuen, to strye me here;
2195		C	4	9	-	Þis is a chapel of meschaunce, þat chekke hit by-tyde,
2196			4	9	-	Hit is þe corsedest kyrk, þat euer i com inne!"
2197			4	9	-	With he3e helme on his hede, his launce in his honde, [Fol. 120b.]
2198		D	4	9	-	He rome3 vp to þe rokke of þo ro3 wone3;
2199			4	9	-	Þene herde he of þat hy3e hil, in a harde roche,
2200		E	4	9	-	Bi3onde þe broke, in a bonk, a wonder breme noyse,
2201		F	4	9	-	Quat! hit clatered in þe clyff, as hit cleue schulde,
2202			4	9	-	As one vpon a gryndelston hade grounden a syþe;
2203		G	4	9	-	What! hit wharred, & whette, as water at a mulne,
2204			4	9	-	What! hit rusched, & ronge, rawþe to here.
2205			4	9	-	Þenne "bi Godde," quod Gawayn, "þat gere as[1] I trowe,
2206			4	9	-	Is ryched at þe reuerence, me renk to mete,
2207			4	9	b	bi rote;
2208			4	9	w	Let God worche we loo,
2209		H	4	9	w	Hit helppe3 me not a mote,
2210			4	9	w	My lif þa3 I for-goo,
2211			4	9	w	Drede dot3 me no lote."
2212		A	4	10	-	Thenne þe kny3t con calle ful hy3e,
2213		B	4	10	-	"Who sti3tle3 in þis sted, me steuen to holde?
2214		C	4	10	-	For now is gode Gawayn goande ry3t here,
2215			4	10	-	If any wy3e o3t wyl wynne hider fast,
2216			4	10	-	Oþer now, oþer neuer, his nede3 to spede."
2217		D	4	10	-	"Abyde," quod on on þe bonke, abouen ouer his hede,
2218			4	10	-	"& þou schal haf al in hast, þat I þe hy3t ones."
2219			4	10	-	et he rusched on þat rurde, rapely a þrowe,
2220			4	10	-	& wyth quettyng a-wharf, er he wolde ly3t;
2221		E	4	10	-	& syþen he keuere3 bi a cragge, & come3 of a hole,
2222			4	10	-	Whyrlande out of a wro, wyth a felle weppen,
2223		F	4	10	-	A dene3 ax nwe dy3t, þe dynt with [t]o 3elde
2224			4	10	-	With a borelych bytte, bende by þe halme,
2225			4	10	-	Fyled in a fylor, fowre fote large,
2226			4	10	-	Hit wat3 no lasse, bi þat lace þat lemed ful bry3t.
2227		G	4	10	-	& þe gome in þe erene gered as fyrst,
2228			4	10	-	Boþe þe lyre & þe legge3, lokke3, & berde,
2229			4	10	-	Saue þat fayre on his fote he founde3 on þe erþe,
2230			4	10	-	Sette þe stele to þe stone, & stalked bysyde.
2231		H	4	10	-	When he wan to þe watter, þer he wade nolde,
2232			4	10	-	He hypped ouer on hys ax, & orpedly stryde3,
2233			4	10	-	Bremly broþe on a bent, þat brode wat3 a-boute,
2234			4	10	b	on snawe.
2235	121	I	4	10	w	Sir Gawayn þe kny3t con mete.
2236			4	10	w	He ne lutte hym no þyng lowe,
2237		J	4	10	w	Þat oþer sayde, "now, sir swete,
2238			4	10	w	Of steuen mon may þe trowe."
2239		A	4	11	-	"Gawayn," quod þat grene gome, "God þe mot loke!
2240			4	11	-	I-wysse þou art welcom,[1] wy3e, to my place,
2241		B	4	11	-	& þou hat3 tymed þi trauayl as true[2] mon schulde;
2242		C	4	11	-	& þou knowe3 þe couenaunte3 kest vus by-twene,
2243			4	11	-	At þis tyme twelmonyth þou toke þat þe falled,
2244		D	4	11	-	& I schulde at þis nwe 3ere 3eply þe quyte.
2245		E	4	11	-	& we ar in þis valay, verayly oure one,
2246			4	11	-	Here ar no renkes vs to rydde, rele as vus like3;
2247		F	4	11	-	Haf þy[3] helme of þy hede, & haf here þy pay;
2248			4	11	-	Busk no more debate þen I þe bede þenne,
2249			4	11	-	"When þou wypped of my hede at a wap one."
2250		G	4	11	-	"Nay, bi God," quod Gawayn, "þat me gost lante,
2251			4	11	-	I schal gruch þe no grwe, for grem þat falle3;
2252			4	11	-	Botsty3tel þe vpon on strok, & I schal stonde stylle,
2253			4	11	-	& warp þe no wernyng, to worch as þe lyke3,
2254			4	11	b	no whare."
2255		H	4	11	w	He lened with þe nek, & lutte,
2256			4	11	w	& schewed þat schyre al bare,
2257			4	11	w	& lette as he no3t dutte,
2258		I	4	11	w	For drede he wolde not dare.
2259		A	4	12	-	Then þe gome in þe grene grayþed hym swyþe,
2260			4	12	-	Gedere3 yp hys grymme tole, Gawayn to smyte;
2261		B	4	12	-	With alle þe bur in his body he ber hit on lofte,
2262			4	12	-	Munt as ma3tyly, as marre hym he wolde;
2263			4	12	-	Hade hit dryuen adoun, as dre3 as he atled,
2264			4	12	-	Þer hade ben ded of his dynt, þat do3ty wat3 euer.
2265			4	12	-	Bot Gawayn on þat giserne glyfte hym bysyde,
2266		C	4	12	-	As hit com glydande adoun, on glode hym to schende,
2267		D	4	12	-	& schranke a lytel with þe schulderes, for þe scharp yrne.
2268			4	12	-	Þat oþer schalk wyth a schunt þe schene wythhalde3,
2269		E	4	12	-	& þenne repreued he þe prynce with mony prowde worde3:
2270		F	4	12	-	"Þou art not Gawayn," quod þe gome, "þat is so goud halden,
2271			4	12	-	Þat neuer ar3ed for no here, by hylle ne be vale,
2272	121b	G	4	12	-	& now þou fles for ferde, er þou fele harme3;
2273			4	12	-	Such cowardise of þat kny3t cowþe I neuer here.
2274		H	4	12	-	Nawþer fyked I, ne fla3e, freke, quen þou myntest,
2275			4	12	-	Ne kest no kauelacion, in kynge3 hous Arthor,
2276		I	4	12	-	My hede fla3 to my fote, & 3et fla3 I neuer;
2277			4	12	-	& þou, er any harme hent, ar3e3 in hert,
2278		J	4	12	-	Wherfore þe better burne me burde be called
2279			4	12	b	þer-fore."
2280		K	4	12	w	Quod G:, "I schunt one3,
2281			4	12	w	& so wyl I no more,
2282			4	12	w	Bot pa3 my hede falle on þe stone3,
2283			4	12	w	I con not hit restore.
2284		A	4	13	-	Bot busk, burne, bi þi fayth, & bryng me to þe poynt,
2285			4	13	-	Dele to me my destiné, & do hit out of honde,
2286			4	13	-	For I schal stonde þe a strok, & start no more,
2287			4	13	-	Til þyn ax haue me hitte, haf here my trawþe."
2288		B	4	13	-	"Haf at þe þenne," quod þat oþer, & heue3 hit alofte,
2289			4	13	-	& wayte3 as wroþely, as he wode were;
2290		C	4	13	-	He mynte3 at hym ma3tyly, bot not þe mon ryue3,[1]
2291			4	13	-	With-helde heterly h[i]s honde, er hit hurt my3t.
2292		D	4	13	-	Gawayn grayþely hit byde3, & glent with no membre,
2293			4	13	-	Bot stode stylle as þe ston, oþer a stubbe auþer,
2294			4	13	-	Þat raþeled is in roche grounde, with rote3 a hundreth.
2295			4	13	-	Þen muryly efte con he mele, þe mon in þe grene,
2296		E	4	13	-	"So now þou hat3 þi hert holle, hitte me bihou[e]s;
2297			4	13	-	Halde þe now þe hy3e hode, þat Arþur þe ra3t,
2298			4	13	-	& kepe þy kanel at þis kest, 3if hit keuer may."
2299			4	13	-	G: ful gryndelly with greme þenne sayde,
2300		F	4	13	-	"Wy þresch on, þou þro mon, þou þrete3 to longe,
2301			4	13	-	I hope þat þi hert ar3e wyth þyn awen seluen."
2302			4	13	-	"For soþe," quod þat oþer freke, "so felly þou speke3,
2303			4	13	-	I wyl no lenger on lyte lette þin ernde,
2304			4	13	b	ri3t nowe."
2305		G	4	13	w	Þenne tas he[2] hym stryþe to stryke,
2306			4	13	w	& frounses boþe lyppe & browe,
2307			4	13	w	No meruayle þa3 hym myslyke,
2308			4	13	w	Þat hoped of no rescowe.
2309		A	4	14	-	He lyftes ly3tly his lome, & let hit doun fayre,
2310	122	B	4	14	-	With þe barbe of þe bitte bi þe bare nek
2311			4	14	-	Þa3 he homered heterly, hurt hym no more,
2312			4	14	-	Bot snyrt hym on þat on syde, þat seuered þe hyde;
2313		C	4	14	-	Þe scharp schrank to þe flesche þur3 þe schyre grece,
2314			4	14	-	Þat þe schene blod over his schulderes schot to þe erþe.
2315		D	4	14	-	& quen þe burne se3 þe blode blenk on þe snawe,
2316			4	14	-	He sprit forth spenne fote more þen a spere lenþe,
2317			4	14	-	Hent heterly his helme, & on his hed cast,
2318			4	14	-	Schot with his schuldere3 his fayre schelde vnder,
2319		E	4	14	-	Brayde3 out a bry3t sworde, & bremely he speke3;
2320			4	14	-	Neuer syn þat he wat3 burne borne of his moder,
2321			4	14	-	Wat3 he neuer in þis worlde, wy3e half so blyþe:--
2322		F	4	14	-	"Blynne, burne, of þy bur, bede me no mo;
2323			4	14	-	I haf a stroke in þis sted with-oute stryf hent,
2324		G	4	14	-	& if þow reche3 me any mo, I redyly schal quyte,
2325			4	14	-	& 3elde 3ederly a3ayn, & þer to 3e tryst,
2326			4	14	b	& foo;
2327		H	4	14	w	Bot on stroke here me falle3,
2328			4	14	w	Þe couenaunt schop ry3t so,
2329			4	14	w	[Sikered][1] in Arþure3 halle3,
2330			4	14	w	& þer-fore, hende, now hoo!"
2331		A	4	15	-	The haþel heldet hym fro, & on his ax rested,
2332			4	15	-	Sette þe schaft vpon schore, & to be scharp lened,
2333		B	4	15	-	& loked to þe leude, þat on þe launde 3ede,
2334			4	15	-	How þat do3ty dredles deruely þer stonde3,
2335			4	15	-	Armed ful a3le3; in hert hit hym lyke3.
2336			4	15	-	þenn he mele3 muryly, wyth a much steuen,
2337		C	4	15	-	& wyth a r[a]ykande rurde he to þe renk sayde,
2338			4	15	-	"Bolde burne, on þis bent be not so gryndel;
2339			4	15	-	No mon here vn-manerly þe mys-boden habbe,
2340			4	15	-	Ne kyd, bot as couenaunde, at kynge3 kort schaped;
2341		D	4	15	-	I hy3t þe a strok, & þou hit hat3, halde þe wel payed,
2342			4	15	-	I relece þe of þe remnaunt, of ry3tes alle oþer;
2343			4	15	-	if[1] I deliuer had bene, a boffet, paraunter,
2344		E	4	15	-	I couþe wroþeloker haf waret, [&] to þe haf wro3t anger.[2]
2345			4	15	-	Fyrst I mansed þe muryly, with a mynt one,
2346		F	4	15	-	& roue þe wyth no rof, sore with ry3t I þe profered,
2347	122b		4	15	-	For þe forwarde that we fest in þe fyrst ny3t,
2348			4	15	-	& þou trystyly þe trawþe & trwly me halde3,
2349			4	15	-	Al þe gayne þow me gef, as god mon shulde;
2350		G	4	15	-	Þat oþer munt for þe morne, mon, I þe profered,
2351			4	15	-	Þou kyssedes my clere wyf, þe cosse3 me ra3te3,
2352			4	15	-	For boþe two here I þe bede bot two bare myntes,
2353			4	15	b	boute scaþe;
2354		H	4	15	w	Trwe mon trwe restore,
2355			4	15	w	Þenne þar mon drede no waþe;
2356		I	4	15	w	At þe þrid þou fayled þore,
2357			4	15	w	& þer-for þat tappe ta þe.
2358		A	4	16	-	For hit is my wede þat þou were3, þat ilke wouen girdel,
2359			4	16	-	Myn owen wyf hit þe weued, I wot wel forsoþe;
2360		B	4	16	-	Now know I wel þy cosses, & þy costes als,
2361			4	16	-	& þe wowyng of my wyf, I wro3t hit myseluen;
2362		C	4	16	-	I sende hir to asay þe, & sothly me þynkke3,
2363			4	16	-	On þe fautlest freke, þat euer on fote 3ede;
2364			4	16	-	As perle bi þe quite pese is of prys more,
2365			4	16	-	So is Gawayn, in god fayth, bi oþer gay kny3te3.
2366		D	4	16	-	Bot here you lakked a lyttel, sir, & lewte yow wonted,
2367			4	16	-	Bot þat wat3 for no wylyde werke, ne wowyng nauþer,
2368		E	4	16	-	Bot for 3e lufed your lyf, þe lasse I yow blame."
2369			4	16	-	Þat oþer stif mon in study stod a gret whyle;
2370			4	16	-	So agreued for greme he gryed with-inne,
2371		F	4	16	-	Alle þe blode of his brest blende in his face,
2372			4	16	-	Þat al he schrank for schome, þat þe schalk talked.
2373			4	16	-	Þe forme worde vpon folde, þat þe freke meled,--
2374		G	4	16	-	"Corsed worth cowarddyse & couetyse boþe!
2375			4	16	-	In yow is vylany & vyse, þat vertue disstrye3."
2376		H	4	16	-	Þenne he ka3t to þe knot, & þe kest lawse3,
2377			4	16	-	Brayde broþely þe belt to þe burne seluen:
2378			4	16	-	"Lo! þer þe falssyng, foule mot hit falle!
2379		I	4	16	-	For care of þy knokke cowardyse me ta3t
2380			4	16	-	To a-corde me with couetyse, my kynde to for-sake,
2381			4	16	-	Þat is larges & lewte, þat longe3 to kny3te3.
2382		J	4	16	-	Now am I fawty, & falce, & ferde haf ben euer;
2383			4	16	-	Of trecherye & vn-trawþe boþe bityde sor3e
2384			4	16	b	& care!
2385	123	K	4	16	w	I bi-knowe yow, kny3t, here stylle,
2386			4	16	w	Al fawty is my fare,
2387			4	16	w	Lete3 me ouer-take your wylle,
2388			4	16	w	& efle I schal be ware."
2389		A	4	17	-	Thenne lo3e þat oþer leude, & luflyly sayde,
2390			4	17	-	"I halde hit hardily[1] hole, þe harme þat I hade;
2391		B	4	17	-	Þou art confessed so clene, be-knowen of þy mysses,
2392			4	17	-	& hat3 þe penaunce apert, of þe poynt of myn egge,
2393		C	4	17	-	I halde þe polysed of þat ply3t, & pured as clene,
2394			4	17	-	As þou hade3 neuer forfeted, syþen þou wat3 fyrst borne.
2395		D	4	17	-	& I gif þe, sir, þe gurdel þat is golde hemmed;
2396			4	17	-	For hit is grene as my goune, sir G:, 3e maye
2397			4	17	-	Þenk vpon þis ilke þrepe, þer þou forth þrynge3
2398			4	17	-	Among prynces of prys, & þis a pure token
2399		E	4	17	-	Of þe chaunce of þe grene chapel, at cheualrous kny3te3;
2400		F	4	17	-	& 3e schal in þis nwe 3er a3ayn to my wone3,
2401			4	17	-	& we schyn reuel þe remnaunt of þis ryche fest,
2402			4	17	b	ful bene."
2403			4	17	w	Þer laþed hym fast þe lorde,
2404			4	17	w	& sayde, "with my wyf, I wene,
2405			4	17	w	We schal yow wel acorde,
2406			4	17	w	Þat wat3 your enmy kene."
2407		A	4	18	-	"Nay, for soþe," quod þe segge, & sesed hys helme,
2408			4	18	-	& hat3 hit of hendely, & þe haþel þonkke3,
2409		B	4	18	-	"I haf soiorned sadly, sele yow bytyde,
2410			4	18	-	& he 3elde hit yow 3are, þat 3arkke3 al menskes!
2411		C	4	18	-	& comaunde3 me to þat cortays, your comlych fere,
2412			4	18	-	Boþe þat on & þat oþer, myn honoured ladye3.
2413			4	18	-	Þat þus hor kny3t wyth hor kest han koyntly bigyled.
2414		D	4	18	-	Bot hit is no ferly, þa3 a fole madde,
2415			4	18	-	& þur3 wyles of wymmen be wonen to sor3e;
2416		E	4	18	-	For so wat3 Adam in erde with one bygyled,
2417			4	18	-	& Salamon with fele sere, & Samson eft sone3,
2418			4	18	-	Dalyda dalt hym hys wyrde, & Dauyth þer-after
2419			4	18	-	Wat3 blended with Barsabe, þat much bale þoled.
2420			4	18	-	Now þese were wrathed wyth her wyles, hit were a wynne huge,
2421		F	4	18	-	To luf hom wel, & leue hem not, a leude þat couþe,
2422	123b		4	18	-	For þes wer forne[1] þe freest þat fol3ed alle þe sele,
2423			4	18	-	Ex-ellently of alle þyse oþer, vnder heuen-ryche,
2424			4	18	b	þat mused;
2425			4	18	w	& alle þay were bi-wyled,
2426			4	18	w	With[2] wymmen þat þay vsed,
2427		G	4	18	w	Þa3 I be now bigyled,
2428			4	18	w	Me þink me burde be excused."
2429		A	4	19	-	"Bot your gordel," quod G: "God yow for-3elde!
2430			4	19	-	Þat wyl I welde wyth good wylle, not for þe wynne golde,
2431			4	19	-	Ne þe saynt, ne þe sylk, ne þe syde pendaundes,
2432			4	19	-	For wele, ne for worchyp, ne for þe wlonk werkke3,
2433		B	4	19	-	Bot in syngne of my surfet I schal se hit ofte;
2434			4	19	-	When I ride in renoun, remorde to myseluen
2435			4	19	-	Þe faut & þe fayntyse of þe flesche crabbed,
2436			4	19	-	How tender hit is to entyse teches of fylþe;
2437		C	4	19	-	& þus, quen pryde schal me pryk, for prowes of armes,
2438		D	4	19	-	Þe loke to þis luf lace schal leþe my hert.
2439			4	19	-	Bot on I wolde yow pray, displeses yow neuer;
2440			4	19	-	Syn 3e be lorde of þe 3onde[r] londe, þer I haf lent inne,
2441			4	19	-	Wyth yow wyth worschyp,--þe wy3e hit yow 3elde
2442			4	19	-	Þat vp-halde3 þe heuen, & on hy3 sitte3,--
2443		E	4	19	-	How norne 3e yowre ry3t nome, & þenne no more?"
2444			4	19	-	"Þat schal I telle þe trwly," quod þat oþer þenne,
2445		F	4	19	-	"Bernlak de Hautdesert I hat in þis londe,
2446			4	19	-	Þur3 my3t of Morgne la Faye, þat in my hous lenges,
2447			4	19	-	&[1] koyntyse of clergye, bi craftes wel lerned,
2448			4	19	-	Þe maystres of Merlyn, mony ho[2] taken;
2449			4	19	-	For ho hat3 dalt drwry ful dere sum tyme,
2450			4	19	-	With þat conable klerk, þat knowes alle your kny3te3
2451			4	19	b	at hame;
2452			4	19	w	Morgne þe goddes,
2453			4	19	w	Þer-fore hit is hir name;
2454		G	4	19	w	Welde3 non so hy3e hawtesse,
2455			4	19	w	Þat ho ne con make ful tame.
2456		A	4	20	-	Ho wayned me vpon þis wyse to your wynne halle,
2457			4	20	-	For to assay þe surquidre, 3if hit soth were,
2458			4	20	-	Þat rennes of þe grete renoun of þe Rounde Table;
2459			4	20	-	Ho wayned me þis wonder, your wytte3 to reue,
2460	124	B	4	20	-	For to haf greued Gaynour, & gart hir to dy3e.
2461			4	20	-	With gopnyng[1] of þat ilke gomen, þat gostlych speked,
2462			4	20	-	With his hede in his honde, bifore þe hy3e table.
2463			4	20	-	Þat is ho þat is at home, þe auncian lady;
2464		C	4	20	-	Ho is euen þyn aunt, Arþure3 half suster,
2465			4	20	-	Þe duches do3ter of Tyntagelle, þat dere Vter after
2466		D	4	20	-	Hade Arþur vpon, þat aþel is nowþe.
2467			4	20	-	Þerfore I eþe þe, haþel, to com to þy naunt,
2468			4	20	-	Make myry in my hous, my meny þe louies,
2469			4	20	-	& I wol þe as wel, wy3e, bi my faythe,
2470			4	20	-	As any gome vnder God, for þy grete trauþe."
2471		E	4	20	-	& he nikked hym naye, he nolde bi no wayes;
2472			4	20	-	Þay acolen & kyssen, [bikennen] ayþer oþer
2473			4	20	-	To þe prynce of paradise, & parten ry3t þere,
2474			4	20	b	on coolde;
2475		F	4	20	w	Gawayn on blonk ful bene,
2476			4	20	w	To þe kynge3 bur3 buske3 bolde,
2477			4	20	w	& þe kny3t in þe enker grene,
2478			4	20	w	Whider-warde so euer he wolde.
2479		A	4	21	-	Wylde waye3 in þe worlde Wowen now ryde3,
2480			4	21	-	On Gryngolet, þat þe grace hade geten of his lyue;
2481		B	4	21	-	Ofte he herbered in house, & ofte al þeroute,
2482			4	21	-	& mony a-venture in vale, & venquyst ofte,
2483			4	21	-	Þat I ne ty3t, at þis tyme, in tale to remene.
2484		C	4	21	-	Þe hurt wat3 hole, þat he hade hent in his nek,
2485		D	4	21	-	& þe blykkande belt he bere þeraboute,
2486			4	21	-	A belef as a bauderyk, bounden bi his syde,
2487			4	21	-	Loken vnder his lyfte arme, þe lace, with a knot,
2488		E	4	21	-	In tokenyng he wat3 tane in tech of a faute;
2489		F	4	21	-	& þus he commes to þe court, kny3t al in sounde.
2490		G	4	21	-	Þer wakned wele in þat wone, when wyst þe grete,
2491			4	21	-	Þat gode G: wat3 commen, gayn hit hym þo3t;
2492		H	4	21	-	Þe kyng kysse3 þe kny3t, & þe whene alce,
2493			4	21	-	& syþen mony syker kny3t, þat so3t hym to haylce,
2494		I	4	21	-	Of his fare þat hym frayned, & ferlyly he telles;
2495			4	21	-	Biknowo3 alle þe costes of care þat he hade,--
2496			4	21	-	Þe chaunce of þe chapel, þe chere of þe kny3t,
2497	124b	J	4	21	-	Þe luf of þe ladi, þe lace at þe last.
2498			4	21	-	Þe nirt in þe nek he naked hem schewed,
2499		K	4	21	-	Þat he la3t for his vnleute at þe leudes hondes,
2500			4	21	b	for blame;
2501			4	21	w	He tened quen he schulde telle,
2502		L	4	21	w	He groned for gref & grame;
2503			4	21	w	Þe blod in his face con melle,
2504			4	21	w	When he hit schulde schewe, for schame.
2505		A	4	22	-	"Lo! lorde," quod þe leude, & þe lace hondeled,
2506			4	22	-	"Þis is þe bende of þis blame I bere [in] my nek,
2507			4	22	-	Þis is þe laþe & þe losse, þat I la3t haue,
2508		B	4	22	-	Of couardise & couetyse, þat I haf ca3t þare,
2509			4	22	-	Þis is þe token of vn-trawþe, þat I am tan inne,
2510		C	4	22	-	& I mot nede3 hit were, wyle I may last;
2511			4	22	-	For non may hyden his harme, bot vnhap ne may hit,
2512			4	22	-	For þer hit one3 is tachched, twynne wil hit neuer."
2513		D	4	22	-	Þe kyng comforte3 þe kny3t, & alle þe court als,
2514			4	22	-	La3en loude þer-at, & luflyly acorden,
2515			4	22	-	Þat lordes & ladis, þat longed to þe Table,
2516		E	4	22	-	Vche burne of þe broþer-hede a bauderyk schulde haue,
2517			4	22	-	A bende, a belef hym aboute, of a bry3t grene,
2518		F	4	22	-	& þat, for sake of þat segge, in swete to were.
2519			4	22	-	For þat wat3 acorded þe renoun of þe Rounde Table,
2520		G	4	22	-	& he honoured þat hit hade, euer-more after,
2521			4	22	-	As hit is breued in þe best boke of romaunce.
2522		H	4	22	-	Þus in Arthurus day þis aunter bitidde,
2523			4	22	-	Þe Brutus bokees þer-of beres wyttenesse;
2524			4	22	-	Syþen Brutus, þe bolde burne, bo3ed hider fyrst,
2525			4	22	-	After þe segge & þe asaute wat3 sesed at Troye,
2526			4	22	b	I-wysse;
2527			4	22	w	Mony auntere3 here bi-forne,
2528			4	22	w	Haf fallen suche er þis:
2529		I	4	22	w	Now þat bere þe croun of þorne,
2530			4	22	w	He bryng vus to his blysse! AMEN.
